a d viii k iun constantinopoli arcadio a et bautone conss CJ Imperatores Arcadius Honorius Sicut sacrificia prohibemus ita volumus publicorum operum ornamenta servari ac ne sibi aliqua auctoritate blandiantur qui ea conantur evertere si quod rescriptum si qua lex forte praetenditur abreptae huiusmodi chartae ex eorum manibus ad nostram scientiam referantur  arcad et honor aa macrobio et procliano vic  a d iiii k febr ravennae theodoro cons CJ Imperatores Arcadius Honorius Ut profanos ritus iam salubri lege submovimus ita festos conventus civium et communem omnium laetitiam non patimur submoveri unde absque ullo sacrificio atque ulla superstitione damnabili exhiberi populo voluptates secundum veterem consuetudinem iniri etiam festa convivia si quando exigunt publica vota decernimus  arcad et honor aaApollodoro procons africae  a d xiii k sept patavi theodoro cons CJ Imperatores Honorius Theodosius Omnia loca quae sacris error veterum deputavit nostrae rei iubemus sociari quod autem ex eo iure ubicumque ad singulas quasque personas vel praecedentium principum largitas vel nostra maiestas voluit pervenire id in eorum patrimoniis aeterna firmitate perduret ea vero quae multiplicibus constitutis ad venerabilem ecclesiam voluimus pertinere christiana sibi merito religio vindicabit  honor et theodos aa populo carthaginiensi  a d iii k septRavennae honorio x et theodosio vi aa conss CJpr Imperatores Honorius Theodosius Christianis qui vel vere sunt vel esse dicuntur specialiter demandamus ut iudaeis ac paganis in quiete degentibus nihilque temptantibus turbulentum legibusque contrarium non audeant manus inferre religionis auctoritate abusi nam si contra securos fuerint violenti vel eorum bona diripuerint non ea sola quae abstulerint sed convicti in duplum quae rapuerint restituere compellantur  honor et theodos aa asclepiodoto pp  a d vi id iun constantinopoli asclepiodoto et mariniano conss CJ Imperatores Honorius Theodosius Rectores etiam provinciarum et officia et principales cognoscant se si non ipsi talia vindicent sed fieri a popularibus hoc permiserint ut eos qui fecerint puniendos a d vi id iun constantinopoli asclepiodoto et mariniano conss CJpr Imperatores Valentinianus Marcianus Nemo venerantis adorantisque animo delubra quae olim iam clausa sunt reseret absit a saeculo nostro infandis exsecrandisque simulacris honorem pristinum reddi redimiri sertis templorum impios postes profanis aris accendi ignes adoleri in isdem thura victimas caedi pateris vina libari et religionis loco existimari sacrilegium  valentin et marcian aa palladio pp  a d prid id nov marciano a cons CJ Imperatores Valentinianus Marcianus Quisquis autem contra hanc serenitatis nostrae sanctionem et contra interdicta sacratissimarum veterum constitutionum sacrificia exercere temptaverit apud publicum iudicem reus tanti facinoris legitime accusetur et convictus proscriptionem omnium bonorum suorum et ultimum supplicium subeat a d prid id nov marciano a cons CJ Imperatores Valentinianus Marcianus Conscii etiam ac ministri sacrificiorum eandem poenam quae in illum fuerit inrogata sustineant ut hac legis nostrae severitate perterriti metu poenae desinant sacrificia interdicta celebrare a d prid id nov marciano a cons CJ Imperatores Valentinianus Marcianus Quod si vir clarissimus rector provinciae post accusationem legitimam et post crimen in cognitione convictum tantum scelus dissimulaverit vindicare quinquaginta libras auri ipse iudex quinquaginta etiam officium eius confestim fisco nostro inferre cogatur a d prid id nov marciano a cons CJpr Imperatores Leo Anthemius Nemo ea quae saepius paganae superstitionis hominibus interdicta sunt audeat pertemptare sciens quod crimen publicum committit qui haec ausus fuerit perpetrare  leo et anthem aa dioscoro pp  a   CJ Imperatores Leo Anthemius In tantum autem huiusmodi facinora volumus esse resecanda ut etiamsi in alieno praedio vel domo aliquid tale perpetretur scientibus videlicet dominis praedium quidem vel domus sacratissimi viribus aerarii addicetur domini vero pro hoc solo quod scientes consenserint sua loca talibus contaminari sceleribus si quidem dignitate vel militia quadam decorantur amissione militiae vel dignitatis nec non rerum suarum proscriptione plectentur privatae vero condicionis vel plebeii constituti post cruciatus corporis operibus metallorum perpetuo deputabuntur exilio a   CJ De his qui ad ecclesias confugiunt vel ibi exclamant CJ Imperatores Arcadius Honorius Iudaei qui reatu aliquo vel debitis fatigati simulant se christianae legi velle coniungi ut ad ecclesias confugientes evitare possint crimina vel pondera debitorum arceantur nec ante suscipiantur quam debita universa reddiderint vel fuerint innocentia demonstrata purgati  arcad et honor aa archelao praef augustali  a d xv k iul constantinopoli caesario et attico conss CJ Imperatores Honorius Theodosius Fideli ac devota praeceptione sancimus nemini licere ad sacrosanctas ecclesias confugientes abducere sub hac videlicet definitione ut si quisquam contra hanc legem venire temptaverit sciat se ad maiestatis crimen esse retinendum  honor et theodos aa iovio pp  a d k april ravennae honorio viii et theodosio iii aa conss CJpr Imperatores Theodosius Valentinianus Si servus cuiusquam ecclesiam alteriave armatus nullis hoc suspicantibus inopinatus inruerit exinde protinus abstrahatur vel certe continuo domino vel ei unde eum tam furiosa formido proripuit indicetur eique mox abstrahendi copia non negetur  theodos et valentin aa hiero pp  a d v k april constantinopoli valerio et aetio conss CJ Imperatores Theodosius Valentinianus Sed si armorum fiducia resistendi animos insania impellente conceperit abripiendi extrahendique eum domino quibus potest id efficere viribus concedatur quod si illum etiam confici in concertatione pugnaque contigerit nulla erit eius noxa nec conflandae criminationis relinquetur occasio si is qui ex statu servili in hostilis et homicidae condicionem transiliit occisus sit a d v k april constantinopoli valerio et aetio conss CJ Imperator Marcianus Denuntiamus vobis omnibus ut in sacrosanctis ecclesiis et in aliis quidem venerabilibus locis in quibus cum pace et quiete vota competit celebrari abstineatis omni seditione nemo conclamationibus utatur nemo moveat tumultum aut impetum committat vel conventicula collecta multitudine in qualibet parte civitatis vel vici vel cuiuscumque loci colligere aut celebrare conetur nam si quis aliquid contra leges a quibusdam sibi existimet perpetrari liceat ei adire iudicem et legitimum postulare praesidium sciant sane omnes quod si quis contra huius edicti normam aut agere aliquid aut seditionem movere temptaverit ultimo supplicio subiacebit  marcian a ad pop  a d iii id iul constantinopoli marciano a cons CJpr Imperator Leo Praesenti lege decernimus per omnia loca valitura  excepta hac urbe regia in qua nos divinitate propitia degentes quotiens usus exegerit invocati singulis causis atque personis praesentanea constituta praestamus nullos penitus cuiuscumque condicionis de sacrosanctis ecclesiis orthodoxae fidei expelli aut tradi vel protrahi confugas nec pro his venerabiles episcopos aut religiosos oeconomos exigi quae debeantur ab eis qui hoc moliri aut facere aut nuda saltim cogitatione atque tractatu ausi fuerint temptare capitali et ultima supplicii animadversione plectendi sunt ex his ergo locis eorumque finibus quos anteriorum le gum praescripta sanxerunt nullos expelli aut eici aliquando patimur nec in ipsis ecclesiis reverendis ita quemquam detineri atque constringi ut ei aliquid aut victualium rerum aut vestis negetur aut requies  leo a erythrio pp  a d prid k mart constantinopoli leone a iii cons CJ Imperator Leo Sed si quidem ipsi refugae apparent publice et se in sacris locis offerunt quaerentibus conveniendos ipsi servata locis reverentia iudicum quibus subiacent sententiis moneantur responsum daturi quale sibi quisque perspexerit convenire a d prid k mart constantinopoli leone a iii cons CJ Imperator Leo Quod si in finibus ecclesiasticis latitant religiosus oeconomus seu defensor ecclesiae vel certe quem his negotiis commodiorem auctoritas episcopalis elegerit reconditam latentemque personam decenter sine ullo incommodo monitus intra fines ecclesiae si invenitur praesentet a d prid k mart constantinopoli leone a iii cons CJ Imperator Leo Cum autem monitus fuerit in publico privatove contractu actione civili in eius sit arbitrio sive per se seu si magis elegerit instructo sollemniter procuratore directo in eius iudicis cuius pulsatur sententiis examine respondere a d prid k mart constantinopoli leone a iii cons CJ Imperator Leo Sed si hoc facere detractat aut differt iudiciorum legumque solitus ordo servetur itaque si res immobiles possidet post edictorum sollemnia sententia iudicantis usque ad modum debiti bonorum eius sive praediorum traditio seu venditio celebretur a d prid k mart constantinopoli leone a iii cons CJ Imperator Leo Quod si res mobiles habet easque extra terminos occultat ecclesiae sententia iudicantis et exsecutoris sollicitudine perquisitae quocumque occultantur erutae pro aequitatis tramite modoque debiti publicis rationibus privatisque proficiant a d prid k mart constantinopoli leone a iii cons CJ Imperator Leo Sane si intra fines habentur ecclesiae vel apud quemlibet ex clericis absconditae sive depositae fuisse firmantur studio et providentia viri reverentissimi oeconomi sive defensoris ecclesiae diligentia inquisitae quolibet modo ad sacrosanctam ecclesiam pervenientes proferantur ut pari aequitatis ordine ex isdem bonis fisco vel rei publicae sive creditoribus et quibuscumque iustis petitoribus ad modum debiti consulatur a d prid k mart constantinopoli leone a iii cons CJ Imperator Leo Sicubi depositae vel commendatae dicuntur inquirendi tantam volumus esse cautelam ut si sola suspicatione apud aliquem adserantur absconditae de sua etiam conscientia satisfacere auctoritate venerabilis antistitis iubeatur a d prid k mart constantinopol
