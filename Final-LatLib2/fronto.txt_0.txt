tae Numidiae circa a dom natus est atque circa a dom mortuus est maximus sui temporis orator linguae Latinae habitus est et magister eloquentiae M Aurelii adolescentis fuit Quamquam orationes ejus cunctae perditae sunt collectio litterarum quae ad M Aurelium scripsit ab eoque accepit in codice παλιμψήστῳ praeservata est Epistulas quae supersunt hac in pagina publicabo ad M Caesarem et invicem liber I ad M Caesarem et invicem liber II ad M Caesarem et invicem liber III ad M Caesarem et invicem liber IV ad M Caesarem et invicem liber V ad Antoninum imperatorem et invicem liber I ad Antoninum imperatorem et invicem liber II ad Antoninum imperatorem et invicem liber III ad Antoninum imperatorem et invicem liber IV ad Verum imperatorem Aurelium Caesarem liber I ad Verum imperatorem Aurelium Caesarem liber II ad M Antoninum de eloquentia liber ad M Antoninum de orationibus liber ad Antoninum Pium liber ad amicos liber I ad amicos liber II principia historiae laudes fumi et pulveris dis paratae laudes neglegentiae de bello Parthico de feriis Alsiensibus de nepote amisso Arion additamentum epistularum variarum acephalum M Frontonis epistularum ad M Caesarem et invicem liber I ad M Caesarem   Hout  Haines Caesari suo Fronto  Mittam igitur tibi quantum pote librum hunc descriptum Vale Caesar et ride et omnem vitam laetare et parentibus optimis et eximio ingenio tuo fruere ad M Caesarem   Hout  Haines M Caesar M Frontoni magistro meo Quid ego ista mea fortuna satis dixerim vel quomodo istam necessitatem meam durissimam condigne incusavero quae me istic ita animo anxio tantaque sollicitudine praepedito alligatum attinet neque me sinit ad meum Frontonem ad meam pulcherrimam animam confestim percurrere praesertim in hujusmodi ejus valetudine propius videre manus tenere ipsum denique illum pedem quantum sine incommodo fieri possit adtrectare sensim in balneo fovere ingredienti manum subicere Et tu me amicum vocas qui non abruptis omnibus cursu concitato pervolo Ego vero magis sum claudus cum ista mea verecundia immo pigritia O me quid dicam Metuo quicquam dicere quod tu audire nolis nam tu quidem me omni modo conisus es jocularibus istis tuis ac lepidissimis verbis a cura amovere atque te omnia ista aequo animo perpeti posse ostendere At ego ubi animus meus sit nescio nisi hoc scio illo nescio quo ad te profectum eum esse Cura miserere omni temperantia abstinentia omnem istam tibi pro tua virtute tolerandam mihi vero asperrimam nequissimamque valetudinem depellere et ad aquas proficisci Si et quando et nunc ut commode agas cito oro perscribe mihi et mentem meam in pectus meum repone Ego interim vel tales tuas litteras mecum gestabo Vale mihi Fronto jucundissimme quamquam ita me dispositius dicere oportet nam tu quidem postulas talia O qui ubique estis di boni valeat oro meus Fronto jucundissimus atque carissimus mihi valeat semper integro inlibato incolumi corpore valeat et mecum esse possit Homo suavissime vale ad M Caesarem   Hout  Haines Caesari suo Fronto Tu Caesar Frontonem istum tuum sine fine amas vix ut tibi homini facundissimo verba sufficiant ad expromendum amorem tuum et benevolentiam declarandam Quid oro te fortunatius quid me uno beatius esse potest ad quem tu tam fraglantes litteras mittis Quin etiam quod est amatorum proprium currere a me vis et volare Solet mea domina parens tua interdum loci dicere se mihi quod a te tanto opere diligar invidere Quid si istas litteras tuas legerit quibus tu deos etiam pro salute mea votis advocas et precaris Procedo jam babae neque doleo jam quicquam neque aegre fero Vigeo valeo exulto quovis veniam quovis curram Crede istud mihi tanta me laetita perfusum ut rescribere tibi ilico non potuerim sed eas quidem litteras quas ad priorem epistulam tuam jam rescripseram dimisi ad te sequentem autem tabellarium retinui quo ex gaudio resipiscerem Ecce nox praeteriit dies hic est alter qui jam prope exactus est necdum quid aut quemadmodum rescribam tibi reperio Quid enim ego possim jucundius quid blandius quid amantius quam tu scripsisti mihi proponere Unde gaudeam quod ingratum me et referundae gratiae imparem facias quoniam ut res est ita me diligis ut ego te magis amare vix possim Igitur ut argumentum aliquod prolixiori epistulae reperiam quod oro te ob meritum sic me amas Quid iste Fronto tantum boni fecit ut eum tanto opere tu diligas Caput suum pro te aut parentibus tuis devovit Succidaneum se pro vestris periculis subdidit Provinciam aliquam fideliter administravit Exercitum duxit Nihil eorum Ne cotidianis quidem istis officiis circa te praeter ceteros fungitur et immo sectator vel is satis infrequens Nam neque domum vestram diluculo ventitat neque cotidie salutat neque ubique comitatur nec semper exspectat Vide igitur ut si quis interroget cur Frontonem ames habeas in promptu quod facile respondeas At ego nihil quidem malo quam amoris erga me tui nullam extare rationem Nec omnino mihi amor videtur qui ratione oritur et justis certisque de causis copulatur Amorem ego illum intellego fortuitum et liberum et nullis causis servientem inpetu potius quam ratione conceptum qui non officiis ut lignis apparatis sed sponte ortis vaporibus caleat Bajarum ego calidos specus malo quam istas fornaculas balnearum in quibus ignis cum sumptu atque fumo accenditur brevique restinguitur At illi ingenui vapores puri perpetuique sunt grati pariter et gratuiti Ad eundem prorsus modum amicitiae istae officiis calentes fumum interdum et lacrimas habent et ubi primum cessaveris extinguntur amor autem fortuitus et jugis est et jucundus Quid quod neque adolescit proinde neque conrobatur amicitia meritis parta ut ille amor subitus ac repentinus Ut non aeque adolescunt in pomariis hortulisque arbusculae manu cultae rigitaeque ut illa in montibus aesculus et abies et alnus et cedrus et piceae quae sponte natae sine ratione et sine ordine sitae nullis cultorum laboribus neque officiis sed ventis atque imbribus educantur Tuus igitur iste amor incultus et sine ratione exortus spero cum cedris porro adolescit et aesculis qui si officiorum ratione coleretur non ultra myrtos laurusque procresceret quibus satis odoris parum roboris Et omnino quantum fortuna rationi tantum amor fortuitus officioso amori antistat Quis autem ignorat rationem humani consilii vocabulum esse Fortunam autem deam dearumque praecipuam templa fana delubra passim Fortunae dicata at Rationi nec simulacrum nec aram usquam consecratam Non fallor igitur quin malim amorem erga me tuum fortuna potius quam ratione genitum Neque vero umquam ratio fortunam aequiperat neque majestate neque usu neque dignitate Nam neque aggeres manu ac ratione constructos montibus conparabis neque aquae ductuus amnibus neque receptacula fontibus Tum ratio consiliorum prudentia appellatur vatum impetus divinatio nuncupatur Nec quisquam prudentissimae feminae consiliis potius accederet quam vaticinationibus Sibyllae Quae omnia quorsum tendunt Ut ego recte malim impetu et forte potius quam ratione ac merito meo diligi Quamobrem etiam si qua justa ratio est amoris erga me tui quaeso Caesar sedulo demus operam ut ignoretur et lateat Sine homines ambigant disserant disputent conjectent requirant ut Nili caput ita nostri amoris originem Sed jam hora decimam tangit et tabellarius tuus mussat Finis igitur sit epistulae Valeo revera multo quam opinabar commodius De aquis nihildum cogito Te dominum meum decus morum solacium mali quam multum amo Dices Num amplius quam ego te Non sum tam ingratus ut hoc audeam dicere Vale Caesar cum tuis parentibus et ingenium tuum excole ad M Caesarem   Hout  Haines M Caesar Frontoni magistro suo salutem Accipe nunc tu paucula contra somnum pro insomnia Quamquam puto praevaricor qui adsiduo diebus ac noctibus somno adsum neque eum desero neque sino deserat adeo sumus familiares Sed cupio hac sua accusatione offensus paulisper a me abscedat et lucubratiunculae aliquam tandem facultatem tribuat Igitur ἐπιχειρήματα φίλα Ejusdem illo primo utar epichiremate quodsi tu dices faciliorem me materiam mihi adsumpsisse accusandi somni quam te qui laudaveris somnum Quis enim inquis non facile somnum accusaverit Igitur cujus facilis accusatio ejusdem difficilis laudatio cujus difficilis laudatio ejus non utilis usurpatio Sed hoc transeo Nunc quando apud Bajas agimus in hoc diuturno Ulixi labyrintho ab Ulixe me paucula quae ad hanc rem attinent sumam Non enim ille profecto εἰκοστῷ demum ἔτει venisset εἰς πατρίδα γαῖαν neque in isto lacu tam diu oberrasset neque quae alia omnia Ὀδυσσείαν faciunt perpessus esset nisi tum γλυκὺς ὕπνος ἐπήλυθε κεκμηῶτα Quamquam τῇ δεκάτῃ ἀνεφαίνετο πατρὶς ἄρουρα Sed quid somnus fecit βουλὴ δὲ κακὴ νίκησεν ἑταίρων ἀσκὸν μὲν λῦσαν ἄνεμοι δ ἐκ πάντες ὄρουσαν τοὺς δ αἶψ ἁρπάξασα φέρεν πόντονδε θύελλα κλαίοντας γαίης ἄπο πατρίδος Quid rursum apud insulam Trinacriam οἱ δ ἄρα μοι γλυκὺν ὕπνον ἐπὶ βλεφάροισιν ἔχευαν Εὐρύλοχος δ ἑτάροισι κακῆς ἐξήρχετο βουλῆς Postea ubi Ἠελίοιο βόας καὶ ἴφια μῆλα ἔσφαξα καὶ ἔδειραν καὶ μῆρ ἐκάη καὶ σπλάγχν ἐπάσαντο quid tum expergitus Ulixes οἰμώξας δὲ θεοῖσι μετ ἀθανάτοισι γεγώνευν ἦ με μάλ εἰς ἄτην κοιμήσατε νηλέι ὕπνῳ Somnus autem Ulixen ne patriam quidem suam diu agnosceret sivit cujus καὶ καπνὸν ἀποθρῴσκοντα νοῆσαι ἱμείρετο Nunc a Laertio ad Atridam transeo Nam illud πασσυδίῃ quod eum decepit cujus causa tot legiones funduntur fugantur ex somno et ex somnio profecto oritur Quid quom ὁ ποιητὴς Agamemnonem laudat quid ait ἔνθ οὐκ ἂν βρίζοντα ἴδοις Ἀγαμέμνονα δῖον Quid quom reprehendit οὐ χρὴ παννύχιον εὕδειν βουληφόρον ἄνδρα quos quidem versus orator egregius mire quondam evertit Transeo nunc ad Q Ennium nostrum quem tu ais ex somno et somnio initium sibi fecisse Sed profecto nisi ex somno suscitatus esset numquam somnium suum narrasset Hinc ad Hesiodum pastorem quem dormientem poetam ais factum Atenim ego memini olim apud magistrum me legere ποιμένι μῆλα νέμοντι παρ ἴχνιον ὀξέος ἵππου Ἡσιόδῳ Μουσέων ἑσμὸς ὅτ ἠντίασεν τὸ ὅτ ἠντίασεν vides quale sit scilicet ambulanti obviam venisse Musas Quid autem tu d
