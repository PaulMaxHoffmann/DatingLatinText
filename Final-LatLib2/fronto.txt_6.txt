s propitiis quom Romam reverteris exigam a te denuo versus diurnos Dominam matrem saluta ad M Caesarem   Hout  Haines Magistro meo Duas per id tempus epistulas tuas accepi Earum altera me increpabas et temere sententiam scripsisse arguebas altera vero tuere studium meum laude nitebaris Adjuro tamen tibi meam meae matris tuam salutem mihi plus gaudii in animo coortum esse illis tuis prioribus litteris meque saepius exclamasse inter legendum O me felicem Itane dicet aliquis felicem te ais si est qui te doceat quomodo γνώμην sollertius dilucidius brevius politius scribas Non hoc est quod me felicem nuncupo Quid est igitur Quod verum dicere ex te disco Ea res verum dicere prorsum diis hominibusque ardua Nullum denique tam veriloquium oraculum est quin aliquid ancipitis in se bel obliqui vel inpediti habeat quo inprudentior inretiatur et ad voluntatem suam dictum opinatus captione post tempis ac negotium sentiat Sed ista res lucrosa est et plane nos talia tantum pio errore et vanitate excusare At tuae seu accusationes seu lora confestim ipsam viam ostendunt sine fraude et inventis verbis Itaque haberem etiam gratias agere vel si verum me dicere satius simul et audire verum me doces Duplex igitur pretium solvatur pendere quod ne valeam elaborabis Sei resolvi vis nil quomodo tibi par pari exprendam nisi obsequio Inpius tamen mihi malui te nimia motum cura             E        minitando postquam       nam et acuit me et scribendo ac legendo ad ea et excerpendo     i      tota e    on    lego           insecatas paulatim    nmi    etsi         est enim        qui laborem hic facilluma gloria pericl              Vale mi              ne     im            et optime magister optime gratissime     quantum te invenisse gaudeo Domina mea te salutat ad M Caesarem   Hout  Haines Domino meo Quod poetis concessum est ὀνοματοποιεῖν verba nova fingere quo facilius quod sentiunt exprimant id mihi necessarium est ad gaudium meum expromendum Nam solitis et usitatis verbis non sum contentus sed laetius gaudeo quam ut sermone volgato significare laetitiam animi mei possim Tot mihi a te in tam paucis diebus epistulas scriptas easque tam eleganter tam amice tam blande tam effuse tam fraglanter conpositas cum jam tot negotiis quot officiis quot rescribendis er provinsias litteris distringere Atenim proposueram nihil enim mihi a te occultum aut dissimulatum retinere fas est ita inquam proposueram vel desidiae culpam a te subire rarius scribendo tibi potius quam te multis rebus occupatum epistulis meis onorarem et ad rescribendum provocarem quom tu cotidie ultro scripsisti mihi Sed quid dico cotidie Ergo jam hic mihi ὀνοματοποιίας opus est Nam cotidie foret si singulas epistulas per dies singulos scripsisses quom vero plures epistulae quam sint dies verbum istud cottidie minus significat Nec est domine quod mihi tristior sis cur omnino veritus sim ne tibi litterae meae crebriores oneris essent Nam quo mei amantior es tanto me laborum tuorum parciorem et occupationum tuarum modestiorem esse oportet Quid est mihi osculo tuo suavius Ille mihi suavis odor ille fructus in tuo collo atque osculo situs est Attamen proxime cum proficiscere cum jam pater tuus vehiculum conscendisset te salutantium et exosculantium turba diutius moraretur profuit ut te solus ex omnibus non complecterer nec exoscularer Item in ceteris aliis rebus omnibus numquam equidem mea commoda tuis utilitatibus anteponam quin si opus sit meo gravissimo labore atque negotio tuum levissimum et otium redimam Igitur cogitans quantum ex epistulis scribendis laboris caperes proposueram parcius te appellare quom tu cotidie scripsisti mihi Quas ego epistulas quom acciperem simile patiebar quod amator patitur qui delicias suas videat currere ad se per iter asperum et periculosum Namque is simul advenientem gaudet simul periculum reveretur Unde displicet mihi fabula histrionibus celebrata ubi amans amantem puella juvenem nocte lumine accenso stans in turri natantem in mare opperitur Nam ego potius te caruero tametsi amore tuo ardeo potius quam te ad hoc noctis natare tantum profundi patiar ne luna occidat ne ventus lucernam interemat ne quid ibi ex frigore inpliciscare ne fluetur ne vadus ne piscis aliquo noxsit Haec ratio amantibus decuit et melior et salubrior fuit Non alieno capitali periculo sectari voluptatis usuram brevem ac paenitendam Nunc ut a fabula ad verum convertar id ego non mediocriter anxius eram ne necessariis laboribus tuis ego insuper aliquod molestiae atque oneris inponerem si praeter eas epistulas quas ad plurimos necessario munere cotidie rescribis ego quoque ad rescribendum fatigarem Nam me carere omni fructu amoris tui malim quam te ne minimum quidem incommodi voluptatis meae gratiae subire ad M Caesarem   Hout  Haines Magistro meo Epistula Ciceronis mirifice adfecit animum meum Miserat Brutus Ciceroni librum suum corrigendum   duae paginae desunt ad M Caesarem   Hout  Haines Domino meo  molliantur atque ita efficacius sine ulla ad animos offensione audientium penetrent Haec sunt profecto quae tu putas obliqua et insincera et anxia et verae amicitiae minime adcommodata At ego sine istis artibus omnem orationem absurdam et agrestem et incognitam denique inertem atque inutilem puto Neque magis oratibus arbitror necessaria ejusmodi artificia quam philosophis In ea re non oratorum domesticis quod dicitur testimoniis utar sed philosophorum eminentissimis poetarum vetustissimis excellentissimisque vitae denique cotidianae usu atque cultu artiumque omnium experimentis Quidnam igitur tibi videtur princeps ille sapientiae simul atque eloquentiae Socrates Huic enim primo ac potissimo testimonium apud te denuntiavi Eone usus genere dicendi in quo nihil est oblicum nihil interdum dissimulatum Quibus ille modis Protagoram et Polum et Thrasymachum et sophistas ceteros versare atque inretire solitus Quando eautem perta arta congressus est Quando non ex insidiis adortus Quo ex homine nata inversa oratio videtur quam Graece εἰρωνείαν appellant Alcibiaden vero ceterosque adulescentis genere aut fama aut opibus feroces quo pacto appellare atque adfari solebat per jurgium an per πολιτείαν exprobrando acriter quae delinquerent an leniter arguendo Neque deerat Socrati profecto gravitas aut vis qua tum cynicus Diogenes volgo saeviabat sed vidit profecto ingenia partim hominum ac praecipue adulescentium facilius comi atque adfabili oratione leniri quam acri violentaque superari Itaque non vineis neque arietibus errores adulescentium expugnabat sed cuniculis subruebat neque umquam ab eo auditores discessere lacerati sed nonnumquam lacessiti Est enim genus hominum natura insectantibus indomitum blandientibus conciliatum Quamobrem facilius precariis decedimus quam violentis deterremur plusque ad corrigendum promovent consilia quam jurgia Ita comitati monentium obsequimur inclementiae objurgantium obnitimur ad M Caesarem   Hout  Haines Domino meo Quod tu me putes somnum cepisse totam paene noctem pervigilavi mecum ipse reputans num forte nimio amore tui remissius et clementius delictum aliquod tuum aestumarem num tu ordinatior perfectior jam in eloquentia esse debueris sed ingenium tuum vel desidia vel indiligentia elaudat Haec mecum anxie volutans inveniebam te multum supra aetatem qua tu es multa supra tempus quo operam his studiis dedisti multum etiam supra opinionem meam quamquam ego de te sperem inmodica in eloquentia promovisse Sed quo Mihi tum demum venit nocte media in mentem qualem ὑπόθεσιν scribas nimirum ἐπιδεικτικήν qua nihil est difficilius Cur Quia cum sint tria ferme genera ὑποθέσεων ἐπιδεικτικῶν συμβουλευτικῶν δικανικῶν cetera illa multo sunt proniora multifariam procliva vel campestria τὸ ἐπιδεικτικὸν in arduo situm Denique cum aeque tres quasi formulae sint orationis ἰσχνόν μέσον ἁδρόν prope nullus in epidicticis τῷ ἰσχνῷ locus qui est in dicis multus necessarius Omnia ἐν τῷ ἐπιδεικτικῷ ἁδρῶς dicenda ubique ornandum ubique phaleris utendum pauca τῷ μέσῳ χαρακτῆρι Meministi autem tu plurimas lectiones quibus usque adhuc versatus es comoedias Atellanas oratores veteres quorum aut pauci aut praeter Catone et Gracchum nemo tubam inflat omnes autem mugiunt vel stridunt potius Quid igitur Ennius egit quem legisti Quid tragoediae ad versum sublimiter faciundum te juverunt Plerumque enim ad orationem faciendam versus ad versificandum oratio magis adjuvat Nunc nuper coepisti legere ornatas et pompaticas orationes Noli postulare statim eas imitari posse Verum ut dixi incumbamus conitamur Me vade me praede me sponsore celeriter te in cacumine eloquentiae sistam dii facient dii favebunt Vale domine καὶ ἔλπιζε καὶ εὐθύμει καὶ χρόνῳ καὶ ἐμπειρίᾳ πείθου Matrem dominam saluta Quom Persarum disciplinam memorares bene battunt aisti ad M Caesarem   Hout  Haines Have mi Fronto merito carissime Intellego istam tuam argutissimam strofam quam tu quidem benignissime repperisti Ut quia laudando me fidem propter egregium erga me amorem tuum non habebas vituperando laudi fidem quaereres Sed o me beatum qui a Marco Cornelio meo oratore maximo homine optimo et laudari et reprehendi dignus esse videor Quid ego de tuis litteris dicam benignissimis verissimis amicissimis Verissimis tamen usque ad primam partem libelli tui nam cetera ubi me conprobas ut ait nescio quis Graecus puto Thucydides τυφλοῦται γὰρ τὸ φιλοῦν περὶ τὸ φιλούμενον item tu apertim meorum prope caeso amore interpretatus es Sed tanti est me non recte scribere et te nullo meo merito sed solo tuo erga me amore laudare de quo tu plurima et elegantissima ad me proxime scripsisti ego si tu volueris ero aliquid Ceterum litterae tuae id effecerunt ut quam vehementer me amares sentirem Sed quod ad ἀθυμίαν meam attine nihilominus adhuc animus meus pavet et tristiculus est ne quid hodie in senatu dixerim propter quod te magistrum habere non merear Vale mihi Fronto quid dicam nisi amice optime ad M Caesarem   Hout  Haines Magistro suo Caes suus In quantum me juverit lectio orationum istarum Gracchi non opus est me dicere quom tu scias optime qui me ut
