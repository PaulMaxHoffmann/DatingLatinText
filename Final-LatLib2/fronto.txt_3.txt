λῶ δὴ ἐμαυτὸν Ἀναχάρσιδι οὐ μὰ Δία κατὰ τὴν σοφίαν ἀλλὰ κατὰ τὸ βάρβαρος ὁμοίως εἶναι ἦν γὰρ ὁ μὲν Σκύθης τῶν νομάδων Σκυθῶν ἐγὼ δὲ Λίβυς τῶν Λιβύων τῶν νομάδων κοινὸν δὲ ἦν τὸ νέμεσθαι ἐμοί τε καὶ Ἀναχάρσιδι κοινὸν οὖν ἔσται καὶ τὸ βληχᾶσθαι νεμομένοις ὅπως ἄν τις βληχήσηται οὕτως μὲν δὴ καὶ τὸ βαρβαρίζειν τῷ βληχᾶσθαι προσῄκασα οὐκοῦν παύσομαι μηδὲν ἕτερον γράφων ἀλλὰ εἰκόνας  tres fere paginae desunt  ad M Caesarem   Hout  Haines Caesari suo consul Posterioribus litteris tuis cur orationem in senatu non recitaverim requisisti At ego et edicto gratias agere domino meo patri tuo debeo sed edictum quidem circensibus nostris proponam cujus principium id ipsum erit Qua die primum beneficio maximi principis ederem spectaculum gratissimum populo maximeque populare tempestivom duxi esse gratiae agere ut idem dies hic sequatur Tulliana conclusio Orationem autem in senatu recitabo Augustis Idibus Quaeras fortasse cur tam tarde Quoniam ego numquam quam primum officio sollemni quoquo modo fungi propero Sed ut tecum agere debeo sine fuco et sine ambagibus dicam quid cum animo reputem Divom Hadrianum avom tuom laudavi in senatu saepenumero studio inpenso et propenso quoque et sunt orationes istae frequentes in omnium manibus Hadrianum autem ego quod bona venia pietatis tuae dictum sit ut Martem Gradivom ut Ditem patrem propitium et placatum magis volui quam amavi Quare Quia ad amandum fiducia aliqua opus est et familiaritate Quia fiducia mihi defuit eo quem tantopere venerabar non sum ausus diligere Antoninum vero ut solem ut diem ut vitam ut spiritum amo diligo amari me ab eo sentio Hunc nisi ita laudo ut laudatio me non in actis senatus abstrusa lateat sed in manibus hominum oculisque versetur ingratus sum etiam adversus te Tum quod cursorem fugitivom ferunt dixisse domino sexagena currebam mihi centena ut fugiam curram ego quoque quom Hadrianum laudabam domino currebam hodie autem mihi curro mihi inquam meoque ingenio hanc orationem conscribo Ad meum igitur commodum faciam lente otiose clementer Tu si et valde properas aliter te interum oblecta Basia patrem tuum amplectere postremo ipse eum lauda Ceterum quidem in Idus Augustas tibi expectandum est ut quidvis qualevis audias Vale Caesar et patrem promerere et si quid scribere vis lente scribe ad M Caesarem   Hout  Haines Mi Fronto consul amplissime Manus do Vicisti Tu plane omnis qui umquam amatores fuerunt vicisti amando Cape coronam atque etiam praeco pronuntiet palam pro tribunali victoriam istam tuam Μ Κορνήλιος Φρόντων ὕπατος νικᾷ στεφανοῦται τὸν ἀγῶνα τῶν μεγάλων φιλοτησίων At ego quamquam superatus tamen nihil de mea prothymia decesssero aut defecero Igitur tu quidem me magis amabis quam ullus hominum ullum hominem amat ego vero te qui minorem vim in amando possideo magis amabo quam ullus hominum te amat magis denique quam tu temet ipsum amas Jam mihi cum Cratia certamen erit quam timeo ut superare possim Nam illius quidem ut Plautus ait amoris imber grandibus guttis non vestem modo permanavit sed in medullam ultro fluit Quas tu litteras te ad me existimas scripsisse Ausim dicere quae me genuit atque aluit nihil umquam tam jucundum tamque mellitum eam ad me scripsisse Neque hoc fit facundia aut eloquentia Alioqui non modo mater mea sed omnes qui spirant quod faciunt confestim tibi cesserint Sed istae litterae ad me tuae neque disertae neque doctae tanta benignitate scatentes tanta adfectione abundantes tanto amore lucentes non satis proloqui possum ut animum meum gaudio in altum sustulerint desiderio fraglantissimo incitaverint postremo quod ait Naevius animum amore capitali conpleverint Illa alia epistula tua qua indicabas cur tardius orationem qua laudaturus es dominum meum in senatu prolaturus esses tanta me voluptate adfecit ut temperare non potuerim et videris tu an temere fecerim quin eam ipsi patri meo recitarem Quanto opere autem eum juverit nihil me oportet persequi quom tu et illius summam benevolentiam et tuarum litterarum egregiam elegantiam noris Sed ex ea re longus sermo nobis super te exortus est multo multoque longior quam tibi et quaestori tuo de me Itaque nec tibi dubito ibidem in foro diu tinnisse auriculas Conprobat igitur dominus meus et amat causas propter quas recitationem tuam in longiorem diem protulisti quattuor paginae desunt ad M Caesarem   Hout  Haines M Aurelius Caesar consuli suo et magistro salutem  sane si quid Graeci veteres tale scripserunt viderint qui sciunt ego si fas est dicere nec M Porcium tam bene vituperantem quam tu laudasti usquam advorti O si dominus meus satis laudari posset profecto a te satis laudatus esset τοῦτο τὸ ἔργον οὐ γίνεται νῦν Facilius quis Phidian facilius Apellen facilius denique ipsum Demosthenen imitatus fuerit aut ipsum Catonem quam hoc tam effectum et elaboratum opus Nihil ego umquam cultius nihil antiquius nihil conditius nihil Latinius legi O te hominem beatum hac eloquentia praeditum O me hominem beatum huic magistro traditum O ἐπιχειρήματα o τάξις o elegantia o lepos o venustas o verba o nitor o argutiae o χάριτες o ἄσκησις o omnia Ne valeam nisi aliqua die virga in manibus tibi tradenda erat diadema circumponendum tribunal ponendum tum praeco omnis nos citaret Quid nos dico Omnis inquam philologos et disertos istos Eos tu singulos virfa perduceres verbis moneres Mihi adhuc nullus metus hujus admonitionis erat Multa supersunt ut in ludum tuum pedem introferam Haec cum summa festinatione ad te scribo nam quom domini mei ad te epistulam mitterem tam benignam quid meis longioribus litteris opus erat Igitur vale decus eloquentiae Romanae amicorum gloria μέγα πρᾶγμα homo jucundissime consul amplissime magister dulcissime Postea cavebis de me praesertim in senatu tam multa mentiri Horribiliter scripsisti hanc orationem O si ad singula capita caput tuum basiare possem ἰσχυρῶς πάντων καταπεφρόνηκας Hac oratione lecta frustra nos studemus frustra laboramus frustra nervos contendimus Vale semper magister dulcissime ad M Caesarem   Hout  Haines Magistro meo Ego ab hora quarta et dimidia in hanc horam scripsi et Catonis multa legi et haec ad te eodem calamo scripto et te saluto et quam commode agas sciscitor O quam diu te non vidi duae paginae desunt ad M Caesarem   Hout  Haines Amplissimo consuli magistro suo M Caesar salutem  adfinitate sociatum neque tutelae subditum praeterea in ea fortuna constitutum in qua ut Q Ennius ait omnes dant consilium vanum atque ad voluptatem omnia item quod Plautus egregie in Colace super eadem re ait Qui data fide firmata fidentem fefellerint subdoli subsentatores regi qui sunt proximi qui aliter regi dictis dicunt aliter in animo habent Haec enim olim incommoda regibus solis fieri solebant atenim nunc adfatim sunt quei et regum filiis ut Naevius ait linguis faveant atque adnutent et subserviant Merito ego mi magister fraglo merito unum meum σκοπόν mihi constitui merito unum hominem cogito quom stilus in manus venit Hexametros meos jucundissime petis quos ego quoque confestim misissem si illos mecum haberem Nam librarius meus quem tu nosti Anicetum dico cum proficiscerer nihil meorum scriptorum mecum misit Scit enim morbum meum et timuit ne si venissent in potestatem quod soleo facerem et in furnum dimitterem Sane istis hexametris prope nullum periculum erat Ut enim verum magistro meo confitear amo illos Ego istic noctibus confiteor studeo nam interdiu in theatro consumitur Itaque minus ago vespera fatigatus surgo luce dormitans Feci tamen mihi per hos dies excerpta ex libris sexaginta in quinque tomis sed cum leges sexaginta inibi sunt et Novianae Atellaniolae et Scipionis oratiunculae ne tu numerum nimis expavescas Polemonis tui quom meministi rogo ne Horatii memineris qui mihi com Pollione est emortuus Vale mi amicissime vale mi amantissime consul amplissime magister dulcissime quem ego biennio jam non vidi Nam quod ajunt quidam duos menses interfuisse tantum dies numerant Eritne quom te videbo ad M Caesarem   Hout  Haines Amplissimo consuli magistro suo M Caesar salutem Anno abhinc tertio me commemini cum patre meo a vindemia redeuntem in agrum Pompei Falconis devertere Ibi me videre arborem multorum ramorum quam ille suum nomen catachannam nominabat Sed illa arbor mira et nova visa est mihi in uno trunco omnia omnium ferme germina duae paginae deesse videntur ad M Caesarem   Hout  Haines M Aurelius Caesar consuli suo et magistro salutem deatur Polemona ante hoc triduum declamantem audivimus ἵνα τι καὶ περὶ ἀνθρώπων λαλήσωμεν Si quaeris quid visus sit mihi accipe Videtur mihi agricola strenuus summa sollertia praeditus latum fundum in sola segete frumenti et vitibus occupasse ubi sane et fructus pulcherrimus et reditus uberrimus Sedenim nusquam in eo rure ficus Pompejana vel holus Acrinum vel rosa Tarentina vel nemus amoenum vel densior lucus vel platanus umbrosa Omnia ad usum magis quam ad voluptatem quaeque magis laudare oporteat amare non libeat Satisne ego audaci consilio et judicio temerario videar cum de tanta gloriae viro existimo Sed quom me recordor tibi scribere minus me audere quam tu velis arbitror Nos istic vehementer aestuamus Habes et hendecasyllabum ingenuum Igitur priusquam poetarei incipio pausan tecum facio Desiderantissime homo et tuo Vero carissime consul amplissime magister dulcissime vale mi semper anima dulcissima ad M Caesarem   Hout  Haines M Aurelius Caesar consuli suo et magistro salutem Postquam ad te proxime scripsi postea nihil opera pretium quod ad te scriberetur aut quod cognitum ad aliquem modum juvaret Nam διὰ τῶν αὐτῶν fere dies tramisimus Idem theatrum idem odium idem desiderium tuum Quid dico idem Immo id cottidie novatur et gliscit et quod ait Laberius de amore suo modo καὶ ἐπὶ ἰδίᾳ μούσῃ amor tuus tam cito crescit quam porrus tam firme quam palma Hoc igitur ego ad desiderium verto quod ille de amore ait Volo ad te plura scribere sed nihil suppetit Ecce quod in animum venit Encomiographos istic audimus Graecos scilicet sed miros mortales ut ego qui a Graeca litteratura tantum absum quantum a terra Graecia mons Caelius meus abest
