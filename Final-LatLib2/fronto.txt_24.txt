xercitu administrares uti sub te mei liberi stipendia mererent Non longe aberit quin hoc quod uterque cuperemus evenerit Nam Faustinianum Satiani mei filium non minus diligo neque minus cum a te diligi cupio quam si ex me natus esset Is nunc sub te merebit Scias etiam Meliore bono annos auxeris quantum ex tua benivolentia Faustinianus ornamenti adsequetur tantundem tu voluptatis ex Faustiniani elegantia capies Quam doctus sit mihi crede quam rei militaris peritus praedicant omnes sub quibus meruit Sed tum demum doctrinae industriaeque suae fructum sese percepisse putabit ubi se tibi probarit Fac periculum in militia e muneribus fac periculum in consiliis judiciaris fac periculum in litteris omni denique prudentiae et facilitatis usu vel serio vel remisso Semper et ubique eum parem sui invenies Patrem vero ejus egregium virum nisi tute nosses satis ego laudare non possem Quin aliquanto minus dixerim tametsi plurimum dixero Prosus ego Statiani mei filium qualemcumque earum haberem Nunc vero uter utri plus apud me gratiae conciliet ignoro nisi quod utrumque impensius alterum alterius gratia diligo ad amicos   Hout  Haines Fronto Avidio Cassio salutem Junius Maximus tribunus qui laureatas Romam adtulit litteras non publico tantum munere strenue sed privato etiam erga te officio amice functus est Ita de laboribus et consiliis tuis et industria et vigilantia praedicator ubique frequentissimus extitit Ad me quidem minus valentem cum in suburbanam villam venisset numquam cessavit in vesperum usque fabulas nectere itinerum tuorum et disciplinae ad priscum morem institutae ac retentae tum in agmine ducendo et manu conserenda strenuissimi vigoris tui et consultissimae opportunitatis Prorsus ut nullus miles Plautinus de suis quam hic de tuis virtutibus gloriosius praedicaret nisi quod Plautus de suo milite cum lepore hic de te cum amore et cum summa fide Dignus est quem diligas et suffragiis tuis ornes Tuae propriae gloriae addideris quantum dignitati laudatoris tui adstruxeris ad amicos   Hout  Haines Fronto Aufidio Victorino salutem Antonius Aquila vir doctus est et facundus Quod tu dicas Audistine eum declamantem non me dius Fidius ipse audivi sed credidi adfirmantibus id doctissimis et honestissimis et mihi carissimis viris quos et judicare recte posse et ex animi sententia testimonium perhibere certe scio Velim domine ut adjuves eum quo facilius in civitate aliqua istius provinciae publice instituendis adulescentibus adsciscatur Impense istud a te peto Factum enim Aquilae volo honoris eorum causa qui pro eo studiose laborant Nec ita ei studerent profecto nisi dignum tanto studio arbitrarentur nec nisi facundiam ejus magnopere probarent tibi eum commendare tantopere postularent quom te gravissimum et prudentissimum judicem cum aliarum rerum tum vel praecipue eloquentiae sciant Ego vero etiam nomine hominis faveo ut sit ῥητόρων ἄριστος quoniam quidem Aquila appellatur ad amicos   Hout  Haines Fronto Passieno Rufo salutem Aemilius Pius cum studiorum elegantia tum morum eximia probitate mihi carus est Commendo eum tibi frater Nec ignoro nullum adusque inter nos mutuo scriptitantium usum fuisse quamquam ego te optimum virum bonarumque artium sectatorem communium amicorum fama cognossem et tu fortasse aliquid de me secundi rumoris acceperis Sed nullum pulchrius vinculum amicitiae copulandae reperire potui quam adulescentis optimi conciliandi tibi occasionem Ama eum oro te cum ipsius causa hoc peto tum mea quoque nam me etiam magis amabis si cum Pio familiarius egeris Novit enim Pius nostra omnia et inprimis quam cupidissimus sim amicitiarum quom ejusmodi viris qualis tu es copulandarum ad amicos   Hout  Haines Fronto Caelio Optato salutem Sardius Saturninus artissima mihi familiaritate conjunctus est per filios suos doctissimos juvenes quos in contubernio mecum adsiduos habeo Magnopere eum tibi frater commendo et peto si quid negotii eum ad te perduxerit carissimum mihi virum omni honore dignum judices et ope tua protegas ad amicos   Hout  Haines Fronto Petronio Mamertino salutem Sardius Saturninus filium habet Sardium Lupum doctum et facundum virum de mea domo meoque contubernio in forum deductum ad omnis bonas artis a me institutum frequentissimum auditorem tuum et maximum laudatorem carminum tuorum Habuit fratrem egregiae indolis juvenem adtentus minus paludis aqua solus mersus in domo mea defunctus est Me gravissimo dolore adfecit ut eo casu gravissimo aucta mihi necessitudo sit cum Sardio Saturnino Tu qui alias    Romae alias serio sive festivo modo amasti altero modo      consolatus sis Oro quaesoque ut merito honore eum prosequaris et inter cultores familiae nostrae numeres ac diligas ad amicos   Hout  Haines Fronto Velio Rufo seni salutem Figurae orationis sunt quae maxime orationem ornant Duplex autem genus est figurarum Aut enim verborum figurae sunt aut sententiarum In figuris verborum est tropos metaphora Hac figura usus sum cum cloacam dixi de cirpore in quo neque sangis sincerus neque aqua pura neque ullus umor liquidus sed ita ut in palude corrupta omnia Quod autem plerosque fugit te hominem vehementem et cum doctrina tum multo magis natura validum scire oportet ejus modicae oratorias aliter gt duae paginae desunt ad amicos   Hout  Haines Fronto Aufidio Victorino salutem Litteras quas domine   meremur et mihi filiam et tibu uxorem ut recte proveniat favebunt et familiam nostram liberis ac nepotibus augebunt et eos qui ex te geniti sunt eruntque tui similes praestabunt Cum isto quidem sive Victorino nostro sive Frontone cotidianae mihi lites et jurgia intercedunt Cum tu nullam unquam mercedem ullius rei agendae dicendaeve a quoquam postularis Fronto iste nullum verbum prius neque frequentius congarrit quam hoc da Ego contra quod possum aut chartulas ei aut tabellas porrigo quarum rerum petitorem eum esse cupio Nonnulla tamen et aviti ingeni signa ostendit Uvarum avidissimus est Primum denique hunc cibum degluttivit nec cessavit per totos paene dies aut lingua lambere uva aut labris saviari ac gingivis lacessere ac ludificari Avicularum etiam cupidissimus est Pullis gallinarum columbarum passerum oblectatur quo studio me a prima infantia devinctum fuisse saepe audivi ex his qui mihi eductores aut magistri fuerunt Senes etiam quanto perdicum studio tenear nemo est qui me leviter noverit quin sciat Nullum est enim factum meum dictumve quod clam ceteris esse velim quin cui rei mihimet ipse conscius sim ceteros quoque omnes juxta mecum scire velim                                                                                                                                                                                               ad amicos   Hout  Haines Fronto Aufidio Victorino salutem Graviter oculos dolui                                       novus dolor acrior quam qui lateris aut internati oriebantur Internatium Graeci ἱερὸν ὀστοῦν Suetonius Tranquillus spinam sacram appellat Ego me neque Graecum neque Latinum vocabulum ullius membri nosse malem dum istius doloris expers vitam degerem                                                                                                                                                                                                                                                                                                                                    ad amicos   Hout  Haines Fronto Aufidio Victorino salutem Ad obrussae tempora                                                                                                                                                                                                                                                                                                                                                                                                                et Varianis alumnis masculis feminique sestertium deciens singulis reliquit usurarium propius quam proprium Nam quinquagena annua ab Augusta singulis dare jussit Plerique omnes qui eam curaverant frustra fuerunt Ne libris quidem singulis ponderati sunt Ausi tamen sunt nonnulli navi scilicet et strenui viri codicillos quos jam pridem Matidia inciderat obsignare cum illa sine sensu ullo jaceret Ausi etiam sunt codicillos istos apud dominum nostrum ut probe ac recte factos tueri ac defendere Nec sine metu fui ne quid philosophia perversi suaderet Quid ad eum scripserim exemplum litterarum misi tibi In oratione Bithyna cujus partem legisse te scribis multa sunt nova addita ut arbitror ego non inoranate locus inmprimis de acta vita quem tibi placiturum puto si legeris quid in simili re M Tullius pro P Sylla egregie scriptum reliquit non ut per pari compares sed ut aestimes nostrum mediocre ingenium quantum ab illo eximiae eloquentiae viro abfuat ad amicos   Hout  Haines Fronto Praecilio Pompejano salutem Verum ex me mi Pompejane uti res est audies velimque te mihi verum dicenti fidem habere Orationem istam pro Bithynis ante annum fere in manus sumpseram et corrigere institueram Tibi etiam Romae tunc agenti nonnihil de ista oratione promiseram et quidem si recte memini quom sermo inter nos de partitionibus orationum ortus esset dixeram et prae me tuleram satis me diligenter in ista oratione conjecturam quae in crimine mandatae caedis verteretur divisisse argumentis ac refutasse Interea nervorum dolor solito vehementior me invasit et diutius ac molestius solito remoratus est nec possum ego membris cruciantibus operam ullam litteris scribendis legendisve impertire nec umquam istud a me postulare ausus sum Philosophis etiam mirificis hominibus dicentibus sapientem virum etiam in Phalaridis tauro inclusum beatum nihilo minus fore facilius crediderim beatum eum fore quam posse tantisper amburienti in aheno prohoemium meditari aut epichiremata scribere Reconciliata deinde mihi longo post tempore commoda valetudine alias egi res potius adversus istam orationem alienato animo fui nec pudebit me fateri odium ac simultatem una pagina legi nequit          
