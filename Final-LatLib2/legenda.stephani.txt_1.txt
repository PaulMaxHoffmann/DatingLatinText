uorum desiderium tam liberalis principis excitavit benigne susceptionis solatium Et quoniam Pannonia Beati pontificis Martini nativitate gloriatur cuius etiam patrocinantibus meritis rex Christo fidelis ut iam dictum est de hostibus victoriam reportaverat inito cum theophilis consilio iuxta fundum sancti presulis in loco qui Sacer Mons dicitur sub titulo ipsius monasterium construens  possessionibus et reditibus cunctisque sufficientiis ditavit et suffragio domitorum decimationibus simile fecit episcopatibus  Quinto post patris obitum anno divina sic volente clementia benedictionis apostolice litteris allatis presulibus cum clero comitibus cum populo laudes congruas acclamantibus dilectus Deo Stephanus rex appellatur et unctione crismali perunctus diademate regalis dignitatis feliciter coronatur Post acceptum imperialis excellentie signum qualis vite vir et discretionis fuerit cum episcopis et primatibus Ungarie statutum a se decretum manifestum facit in quo scilicet uniuscuiusque contrarium dictavit antidotum Et ut pacis per quam Christus mundum coadunavit se fore probaret filium quod nullus alium hostiliter invaderet nemo inimicum sine iudicii examinatione lederet viduas et orphanos nullus obprimeret subscriptione federis non pereuntis posteris suis reliquid stabilitum Ad consortium vero regni precipue causa sobolis propagande sororem Romane dignitatis augusti videlicet Heinrici qui ob mansuetudinem morum pius est appellatus Gisellam nomine sibi in matrimonio sociavit quam unctione crismali perunctam gestamine corone sociam esse notificavit Que qualis erga Dei cultum ornandum extiterit quam frequens et benefica  circa Deo servientium congregationes apparuerit multarum æcclesiarum cruces et vasa vel paramenta opere mirifico facta vel contexta usque hodie testantur Pre cunctis tamen episcopatus Besprimiensis quam ipsa a fundamento ceptam omnibus sufficientiis ad servitium in auro vel argento vestimentisque multiplicibus adornavit Ipse vero rex episcopia nuper incepta simul cum abbatiis prediis et curiis famulis et reditibus regaliter disposuit crucibus et vasis aliisque suppellectionibus ad ministerium Dei pertinentibus secundum quod unicuique opus fuit sufficienter decoravit Monachorum vitam et conversationem nunc per alios nunc per semet ipsum explorandodiligenter examinabat torpentes arguens vigiles sub dilectione constituens canonicorum ministerium episcoporum providentie sub testimonio Christi et æcclesie commendabat secundum apostolum omnibus omnia factus ut omnes lucrifaceret  Erat vir iste fidelis in omnibus actibus suis Deo perfecte deditus per votum et oblationem semet cum regno suo sub tutela perpetue virginis Dei genitricis Marie precibus assiduis conferens cuius honor et gloria tam celebris inter Ungaros habetur quod ætiam festivitas assumptionis eiusdem virginis sine additamento proprii nominis ipsorum lingua regine dies vocitetur Et ut maiorem ipsius defensionis misericordiam consequi valeret in ipsa regalis sedis civitate que dicitur Alba sub laude et titulo virginis eiusdem perpetue famosam et grandem basilicam opere mirifico celaturis in chori pariete distinctis pavimento tabulis marmoreis strato construere cepit Quam qui vidit testimonium  veritati verborum nostrorum perhibet innumerabilia palliorum paramentorum et aliorum ornamentorum ibi esse genera circa altaria tabulas plures auro purissimo fabricatas lapidum series preciosissimorum in se continentes cyborium arte mirabili supra Christi mensam erectum cameram omni genere vasorum cristallinorum aureorum argenteorum pleniter refertam Decrevit iam filius Dei que tunc habebat et adquirere poterat omnia Christo que ipsius dono iunxerat conferre ut qui eum gloria et honore mundi presentis dignum fecerat celestis patrie civibus clementer associare dignaretur  Legimus in prophetia de apostolis scriptum quod in omnem terram exivit sonus eorum et cetera Hoc non solum de duodecim sed de omnibus a Deo missis ad ævangelizandum dictum probatur quorum fide et verbis et moribus incrementum pavit æcclesia De quibus iste christianissimus non minimus fuisse computatur bone voluntatis et operis fama quam in edificandis æcclesiis in amplitudine proprii iuris exercuit longe positas terras et famosissimas disperserat Construxit enim in ipsa conversationis Christi secundum humanitatem civitate Iærusalem monachorum cenobium prediis ditavit et vineis ad victum cottidianum copiam ministrantibus In capite quoque mundi Roma sub titulo protomartyris Stephani XII canonicorum congregationes cunctis pertinentiis habundanter statuit et maceriam in circuitu lapide muratam cum domibus et hospitiis Ungarorum orationis causa beati principis apostolorum Petri limina querentium Ipsam quoque regiam urbem Constantinopolim beneficiorum munere non privavit qui ecclesiam mirifici operis constructam cum omnibus necessariis suis donavit Merito igitur infra terminos sue dominationis nomen adeptus est apostoli quoniam et si ipse ævangelizandi non assumpsit officium predica  torum tamen dux et magister æius tutaminis et sustentationis instituit solatium  Inter omnia superne miserationis beneficia beato regi divinitus concessa pre omnibus sunt illa dinumeranda scriptisque commendanda que locum primum obtinent ad eternae vite gaudia promerenda In omnibus enim factis suis felicibus illud intendebat æsse principium quod ex ævangelio fideli pectoris contemplatus est visu per veritatis ipsius testimoniumdicentis beati misericordes quoniam ipsi misericordiam consequentur et in alio loco date et dabitur vobis Tantis igitur misericordie et pietatis brachiis Christi pauperes immo Christum in ipsis amplexabatur quod nullus umquam hospes et peregrinus ab eo sine benignitatis alicuius solamine tristis abscessit Ad recreationem egenorum cottidianas expensas indesinenter fieri instituit nocturnas vigilias in Christi fidelium pedibus in abscondendis in sinum pauperum elemosinis agiliter et ylariter transigere solebat egenum Christum in membris suis consolari deliberans temporaliter ut ipse vite cælestis cameram cunctis delectamentis refertam inveniens iocundari meruerit eternaliter Quadam vero nocte spirituali monitu tactus nemine sciente solus plenum dono Dei gerens sacculum Christi pusillum gregem solito more perrexit visitare statimque pauperes distribuende cælestis thesauri pecunie distrahentes viri Dei ævulsione barbe prebuerunt testimonium Ob hoc gaudio repletus miles Christi maximum confugium fecit ad beatissimam creatoris omnium genitricem prostratus terre gratias agens sic exclamavit Regina celestis et mea quem tu regem statuisti milites tui sic honoraverunt Si ab aliquo adversario mihi hoc illatum fuisset meas iniurias per tuum ulciscerer adminiculum Sciens ergo domina per hoc æterna felicitate dignum nimus exulto gratias agens salvatoris nostri verbis consolatoriis quibus discipulos suos consolatus  est dicens Capillus de capite vestro non peribit His dictis se vir Dei celesti gratia percipiens visitatum et spirituali carismate perfusum cordis ianuas opem querentibus numquam claudere decrevit et per se deinceps et per alios sed precipue per Christi servos et familiares clericos et monachos celitus sibi datas facultates in eternis thesauris permanentes per manus pauperum fecit collocari Huius rei testimonium perhibet in æternum cum ipso celestis vite particeps monachus ex seculari nobilitate et heræmita beatus Guntherus qui liberalitate caritativi principis illectus solebat eum sepius de terra Boæmorum visitare Quotienscunque enim curiam ipsius adventus sui fulgore perlustravit camera regis sub manu sua posita prægrinis egenis et indigenis viduis et orphanis cænobiis et æcclesiis distributa re quam continebat in brevi fuit exinanita Ad nutum etiam ipsius servi Dei rex Deo devotus monasterium quod Bæli nuncupatur incipiens omnibus bonis ditavit ubi monachus Gerardus de Venetia veniens vitam contemplativam agere cepit Qui constitutione superna pontifex ælectus post obitum sancti regis instante disturbatione Christianitatis lapidatus est et per donum gratie spiritualis dignus effectus est consortio martyrii  Non hoc preteræundum estimo quod in viro Dei quanti meriti post obitum foret divina virtus in vita sua demonstrare voluit quippe quotiens alicuius hominis infirmitas auribus suis intimata fuit missa sibi pro medicina quam tunc in  presenti poterat habere particula panis vel pomi vel herbe aromatice mandatum ut sanus surgeret transmisit et Dei propiciatione verbum ipsius comitante statim sospitatem recepit Post gloriosam ascensionem ad cælos et mirabilem patris consessionem salvator noster paucis corporaliter apparuisse perhibetur per visionem vero multos consolatos futurorum prescios esse docuit quod et huic beato contigit Quadam igitur nocte repente per revelationem quandam expergefactus veredarium quendam infra diem et noctem ad Albam Transsilvanam precepit festinare et omnes in rure manentes ad munitionem civitatum quam citissime posset congregare Predixit enim superventuros christianorum hostes videlicet qui tunc Ungaris imminebant Bessos et possessiones eorum depredaturos Vix nuncius mandata regis complevit et æcce Bessorum inopinata calamitas incendiis et rapinis cuncta devastans per revelationem Dei meritis beati viri concessa animabus hominum salute per receptacula munitionum  Accidit post hec defuncto beati regis per sociam cognato Romane dignitatis augusto Heinrico pio Cu o nradum imperatorie potestatis per Germannorum electionem assumere qui destructa pacis tranquillitate totius Teutonie manu coadunata Pannonie terminos hostiliter conatus est invadere Contra quem rex consultum habens episcoporum et principum ad tuendam patriam armatos totius Ungarie contraxit Prius tamen recolens  se nichil posse sine suffragio Christi manus et cor lævans ad æthera domine sue perpetue virgini Dei genitrici Marie iniurias commendans talem erupit in vocem Si placet tibi domina mundi tue hereditatis ab inimicis devastari et novellam plantationem christianitatis aboleri non mee precor imputetur desid
