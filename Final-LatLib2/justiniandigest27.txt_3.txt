it Dig pr Callistratus de cogn Non tantum magnitudo patrimoniorum ineunda est susceptarum trium tutelarum quaeque suscipienda est sed etiam aetas pupillorum consideranda est nam si priorum pupillorum aetas prope pubertatem sit ita ut tantummodo semenstre tempus reliquum fuerit aut eorum quorum suscipere tutelam cogitur non dabitur excusatio idque principalibus constitutionibus cavetur Dig  Callistratus de cogn Iliensibus et propter inclutam nobilitatem civitatis et propter coniunctionem originis romanae iam antiquitus et senatus consultis et constitutionibus principum plenissima immunitas tributa est ut etiam tutelae excusationem habeant scilicet eorum pupillorum qui ilienses non sint idque divus pius rescripsit Dig  Callistratus de cogn Eos qui in corporibus sunt veluti fabrorum immunitatem habere dicimus etiam circa tutelarum exterorum hominum administrationem habebunt excusationem nisi si facultates eorum adauctae fuerint ut ad cetera quoque munera publica suscipienda compellantur idque principalibus constitutionibus cavetur Dig  Callistratus de cogn Non omnia tamen corpora vel collegia vacationem tutelarum habent quamvis muneribus municipalibus obstricta non sint nisi nominatim id privilegium eis indultum sit Dig  Callistratus de cogn Is qui aedilitate fungitur potest tutor dari nam aedilitas inter eos magistratus habetur qui privatis muneribus excusati sunt secundum divi marci rescriptum Dig  Callistratus de cogn Sane notum est quod gerentibus honorem vacationem tutelarum concedi placuit vacare autem eos qui tunc primum vocentur ad suscipiendum officium tutelae ceterum eos qui iam se miscuerint administrationi ne tempore quidem magistratus vacare aeque notum est Dig  Callistratus de cogn Domini navium non videntur haberi inter privilegia ut a tutelis vacent idque divus traianus rescripsit Dig  Callistratus de cogn Inquilini castrorum a tutelis excusari solenti nisi eorum qui et ipsi inquilini sunt et in eodem castro eademque condicione sunt Dig  Ulpianus ad l iul et pap Bello amissi ad tutelae excusationem prosunt quaesitum est autem qui sunt isti utrum hi qui in acie sunt interempti an vero omnes omnino qui per causam belli parentibus sunt abrepti in obsidione forte melius igitur probabitur eos solos qui in acie amittuntur prodesse debere cuiuscumque sexus vel aetatis sint hi enim pro re publica ceciderunt Dig  Ulpianus ad ed Illud usitatissimum est ut his qui in italia domicilium habeant administratio rerum provincialium remittatur Dig  Iulianus Dig Si pupillum patruus contendat exheredtatum esse et se heredem scriptum aequum est tutorem pupillo dari recepta patrui excusatione vel si nolit excusationem petere remoto eo a tutela ita litem de hereditate expedire Dig pr Marcianus inst Propter litem quam quis cum pupillo habet excusare se a tutela non potest nisi forte de omnibus bonis aut plurima parte eorum controversia sit Dig  Marcianus inst Qui se vult excusare si plures habet excusationes et de quibusdam non probaverit aliis uti intra tempora non prohibetur Dig  Marcianus inst Licet datus tutor ad universum patrimonium datus est tamen excusare se potest ne ultra centensimum lapidem tutelam gerat nisi in eadem provincia pupilli patrimonium sit et ideo illarum rerum dabunt tutores in provincia praesides eius Dig  Marcianus inst Nec senatores ultra centensimum lapidem urbis tutelam gerere coguntur Dig  Marcianus inst Habenti ergo tutorem tutor datur sed aliarum rerum non earundem datur Dig pr Scaevola reg Geometrae a tutelis non vacant Dig  Scaevola reg Hi vero quibus princeps curam alicuius rei iunxit excusantur a tutela donec curam gerunt Dig pr Ulpianus resp Propter magistratum quem in municipio quis erat administraturus tutelae excusationem non habere respondi Dig  Ulpianus resp Si in castris merentes non ab eo tutores dentur qui in castris merebat excusationem habere respondi Dig  Papinianus quaest Nequaquam credendum est ei privilegium excusationis ablatum cui fideicommissaria libertas soluta est nam in toto fere iure manumissor eiusmodi nihil iuris ut patronus adversus liberti personam consequitur excepto quod in ius vocare patronum iniussu praetoris non debet Dig  Ulpianus de off procons Excusare se tutor per libellos non poterit Dig  Paulus lS de excus Mensores frumentarios habere ius excusationis apparet ex rescripto divorum marci et commodi quod rescripserunt praefecto annonae Dig  Marcianus reg Legatarius qui rogatus est alii omne legatum restituere si maluit se excusare a tutela legatum propter fideicommissarium consequitur cui similis est qui de falso egit nec optinuit Dig pr Papinianus resp Tutor petitus ante decreti diem si aliquod privilegium quaerit recte petitionem institutam excludere non poterit Dig  Papinianus resp Quae tutoribus remunerandae fidei causa testamento parentis relinquuntur post excusationem ab heredibus extrariis quoque retineri placuit quod non habebit locum in persona filii quem pater impuberi fratri coheredem et tutorem dedit cum iudicium patris ut filius non ut tutor promeruit Dig  Papinianus resp Tutorem ad tempus exulare iussum excusari non oportet sed per tempus exilii curator in locum ipsius debet dari Dig pr Marcianus inst Plane si in exilium datus sit tutor potest se excusare si in perpetuum datus est Dig  Marcianus inst Facilius autem exulis ignorantia qui contutorem suspectum facere non potuerit veniam habebit Dig pr Papinianus resp Iuris peritos qui tutelam gerere coeperunt in consilium principum adsumptos optimi maximique principes nostri constituerunt excusandos quoniam circa latus eorum agerent et honor delatus finem certi temporis ac loci non haberet Dig  Papinianus resp Cum oriundus ex provincia romae domicilium haberet eiusdem curator decreto praesidis ac praetoris constitutus rerum administrationem utrubique suscepit placuit eum duas curationes administrare non videri quod videlicet unius duo patrimonia non viderentur Dig  Papinianus resp Qui privilegio subnixus est fratris curationem suscipere non cogitur Dig  Papinianus resp Patronus impuberi liberto quosdam ex libertis tutores aut curatores testamento dedit quamvis eos idoneos esse constet nihilo minus iure publico poterunt excusari ne decreto confirmentur Dig pr Paulus quaest Si is qui tres tutelas administrabat duobus pupillis diversis decretis datus est qui potuit excusari et priusquam causas excusationis allegaret unus ex pupillis quorum iam tutelam administrabat decessit ubi desiit ei competere excusatio statim tenuit eum prius decretum quasi in loco tertiae tutelae quarta subroganda nam ipso iure tutor est et antequam excusetur potuit ergo tutela eius qui nunc quarto loco invenitur excusari sed cum non sit excusatus necessario subeundum est onus illius quoque tutelae nec me movet quod dicat aliquis hoc ne exigi an administretur tutela hoc enim eo pertinet ne sit finita administratio ceterum si periculum sustineat cessationis puto ei imputandam eam quoque tutelam Dig  Paulus quaest Idem evenire potest si duobus testamentis cum haberet tres tutelas tutor datus est ubi non apertarum tabularum tempus inspici debebit si quaeratur quae prior delata sit tutela sed aditae hereditatis vel condicionis existentis Dig  Paulus quaest Illa quoque erit differentia tutelarum de quibus diximus si tertia et quarta sit delata licet in quartam prius detentus sit quod huius id est quartae ex quo iussus est administrare illius ex quo datus est periculum sustinet Dig  Paulus quaest Eum qui pupillum bonis paternis abstinuerat detinendum in quarta tutela existimavi quasi deposita illa Dig  Paulus quaest Ceterum putarem recte facturum praetorem si etiam unam tutelam sufficere crediderit si tam diffusa et negotiosa sit ut pro pluribus cedat neque igitur fratres consortes plurium loco habendi sunt neque non fratres si idem patrimonium habent et ratio administrationis pariter reddenda sit et ex diverso fratres diviso patrimonio duae tutelae sunt non enim ut dixi numerus pupillorum sed difficultas rationum conficiendarum et reddendarum consideranda est Dig  Paulus quaest Nesennius apollinaris iulio paulo mater filium suum pupillum vel quivis alius extraneus extraneum aeque pupillum scripsit heredem et titio legatum dedit eumque eidem pupillo tutorem adscripsit titius confirmatus excusavit se a tutela quaero an legatum amittat et quid si testamento quidem tutor non sit scriptus legatum tamen acceperit datusque a praetore tutor excuset se an aeque repellendus sit a legato et an aliquid intersit si a patre vel emancipato pupillo tutor datus sit vel puberi curator respondi qui non iure datus tutor vel curator a patre confirmatus a praetore excusationis beneficio uti maluit repellendus est a legato idque et scaevolae nostro placuit nam praetor qui eum confirmat tutorem defuncti sequitur iudicium idem in matris testamento dicendum est similis est matri quivis extraneus qui pupillum heredem instituit eique et in tutore dando prospicere voluit quales sunt alumni nostri recte ergo placuit eum qui recusat id quod testator relinquit ab eo quod petit quod idem dedit repelli debere non semper tamen existimo eum qui onus tutelae recusavit repellendum a legato sed ita demum si legatum ei ideo adscriptum appareat quod eidem tutelam filiorum iniunxit non quod alioquin daturus esset etiam sine tutela id apparere potuit si posueris testamento legatum adscriptum codicillis vero postea factis tutorem datum in hoc enim legato potest dici non ideo ei relictum quia et tutorem esse voluerit testator Dig  Paulus quaest Sed haec nimium scrupulosa sunt nec admittenda nisi evidenter pater expresserit velle se dare etiam si tutelam non administravit semper enim legatum aut antecedit aut sequitur tutelam Dig  Paulus quaest Ex his apparet non esse his similem eum quem praetor tutorem dedit cum posset uti immunitate hic enim nihil contra iudicium fecit testatoris nam quem ille non dedit tutorem eum voluisse tutelam administrare filii dicere non possumus Dig  Paulus quaest Quid autem si se non excusaverit sed administrare noluerit contentus quod ceteri
