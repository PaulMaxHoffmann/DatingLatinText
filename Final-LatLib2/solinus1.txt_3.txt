tum est sane eo seculo quo facundiam præcipue et humana et divina mirata sunt quippe tunc percussores Archilochi pœtæ Apollo prodidit et latronum facinus deo coarguente detectum Quumque Lysandcr Lacedæmonius Athenas obsideret ubi Sophoclis tragici inhumatum corpus jacebat identidem Liber pater ducem monuit per quietem sepeliri delicias suas sineret nec prius destitit quam Lysander cognito qui obisset diem et quid a numine posceretur inducias bello daret usque dum congruæ supremis talibus exsequiæ ducerentur Pindarum lyricum e convivii loco cui imminebat ruina ne cum ceteris interiret forinsecus Castor et Pollux vocarunt inspectantibus universis quo effectum ut solus impendens periculum evaderet Numerandus post deos Cn Pompeius Magnus intraturus Posidonii domum clarissimi tunc sapientiæ professoris percuti ex more a lictore fores vetuit submissisque fascibus quamlibet confecto Mithridatico bello et orientis victor sententia propria cessit januæ litterarum Africanus prior Quinti Ennii statuam imponi sepulcro suo jussit Uticensis Cato unum cx tribunatu militum philosophum alium ex Cypria legatione Romam advexit professus plurimum se eo facto senatui et populo contulisse quamlibet proavus ejus sæpissime censuisset Græcos Urbe pellendos Dionysius tyrannus vittatam navem Platoni obviam misit ipse cum albis quadrigis egredientem in littore occurrens honoratus est Perfectam prudentiam soli Socrati oraculum Delphicum adjudicavit Pietatis documentum nobilius quidem in Metellorum domo refulsit sed eminentissimum in plebeia puerpera reperitur Humilis hæc atque ideo famæ obscurioris quum ad patrem qui supplicii causa claustris pœnalibus continebatur ægre obtinuissct ingressus exquisita sæpius a janitoribus ne forte parenti cibum subministraret alere eum uberibus suis deprehensa est quæ res et locum et factum consecravit nam qui morti destinabatur donatus filiæ in memoriam tanti præconii reservatus est locus dicatus suo numini Pietatis sacellum est Navis a Phrygia gerula sacrorum dum sequitur vittas castitatis contulit Claudiæ principatum pudicitiæ At Sulpitia Paterculi filia M Fulvii Flacci uxor censura omnium matronarum e centum probatissimis haud temere dilecta est quæ simulacrum Veneris ut Sibyllini libri monebant dedicaret Quod attinet ad titulum felicitatis necdum repertus est qui felix censeri jure debuerit namque Cornelius Sulla dictus potius est quam fuit Felix Solum certe beatum cortina Aglaum judicavit qui in angustissimo Arcadiæ angulo pauperis soli dominus nunquam egressus paterni cespitis terminos invenitur II De Italia In ea de boa angue de lupis de lyncibus de lyncurio alpide de lapide curalio de gemma sytite de gejentana gemma de mutis cicadis de Diomedis avibus De homine satis dictum habeo Nunc ut ad destinatum revertamur ad locorum commemorationem stilus dirigendus est atque adeo principaliter in Italiamcujus decus jam in Urbe contigimus Sed Italia tanta cura omnibus dicta præcipue M Catoni ut jam inveniri non possit quod non veterum auctorum præsumpserit diligentia largiter in laudem excellentis terra materia suppetente dum scriptores præstantissimi reputant locorum salubritatem cœli temperiem ubertatem soli aprica collium opaca nemorum innoxios saltus vitium olearumque proventus nobilia pecuaria tot amnes lacus tantos bifera violaria inter hæc Vesuvium flagrantis animæ spiritu vaporantem tepentes fontibus Baias colonias tam frequentes tam assiduam novarum urbium gratiam tam clarum decus veterum oppidorum quæ primum Aborigines Aurunci Pelasgi Arcades Siculi totius postremo Græciæ advenæ et in summa victores Romani condiderunt ad hæc laterum portuosa orasque patentibus gremiis commercio orbis accommodatas Verum ne prorsus intacta videatur in ea quæ minus trita sunt animum intendere haud absurdum videtur et parcius depavita levibus vestigiis inviare nam quis ignorat vel dicta vel condita a Jano Janiculum a Saturno Latium atque Saturniam a Danæ Ardeam a comitibus Herculis Polieon ab ipso in Campania Pompeios quia victor ex Hispania pompam boum duxerat In Liguria quoque Lapidarios campos quod ibi eo dimicante creduntur pluisse saxa regionem Ionicam ab Ione Naulochi filia quam procaciter insidentem vias Hercules ut ferunt interemit Archippen a Marsya rege Lydorum quod hiatu terræ haustum dissolutum est in lacum Fucinum ab Iasone templum Junonis Argivæ a Pelopidis Pisas a Cleolao Minois filio Daunios Iapygas a Iapyge Dædali filio Tyrrhenos a Tyrrheno Lydiæ rege Coram a Dardanis Agyllam a Pelasgis qui primi in Latium litteras intulerunt ab Haleso Argivo Phaliscam a Phalerio Argivo Phalerios Fescenninum quoque ab Argivis portum Parthenium a Phocensibus Tibur sicut Cato facit testimonium a Catillo Arcade præfecto classis Evandri sicut Sextius ab Argiva juventute Catillus enim Amphiarai filius post prodigialem patris apud Thebas interitum Œclei avi jussu cum omni fœtu ver sacrum missus tres liberos in Italia procreavit Tiburtum Coram Catillum qui depulsis ex oppido Siciliæ veteribus Sicanis a nomine Tiburti fratris natu maximi urbem vocaverunt Mox in Bruttiis ab Ulyxe exstructum templum Minervæ Insula Ligea appellata ab ejecto ibi corpore sirenis ita nominatæ Parthenope a Parthenopæ sirenis sepulcro quam Augustus postea Neapolin esse maluit Præneste ut Zenodotus a Præneste Ulyxis nepote Latini filio ut Prænestini sonant libri a Cæculo quem juxta ignes fortuitos invenerunt ut fama est Digitorum sorores Notum est a Philocteta Petiliam constitutam Arpos et Beneventum a Diomede Patavium ab Antenore Metapontum a Pyliis Scyllaceum ab Atheniensibus Sybarim a Trœzeniis et a Sagari Ajacis Locri filio Salentinos a Lyctiis Anconam a Siculis Gabios a Galato et Bio Siculis fratribus ab Heraclidis Tarentum insulam Tensam ab Ionibus Pæstum a Dorensibus a Myscello Achæo Crotonam Regium a Chalcidensibus Cauloniam et Terinam a Crotonirensibus a Nariciis Locros Heretum a Græcis in honorem Heræ sic enim Junonem Græci vocant Ariciam ab Archilocho Siculo unde et nomen ut Heminæ placet tractum Hoc in loco Orestes oraculo monitus simulacrum Scythicæ Dianæ quod de Taurica extulerat prius quam Argos peteret consecravit A Zanclensibus Metaurum locatum a Locrensibus Metapontum quod nunc Vibo dicitur Bocchus absolvit Gallorum veterem propaginem Umbros esse Marcus Antonius refert eosdem quod tempore aquosæ cladis imbribus superfuerint Umbrios Græce nominatos Liciniano placet a Messapo Græco Messapiæ datam originem versam postmodum in nomen Calabriæ quam in exordio Œnotri frater Peucetius Peucetiam nominarat Par sententia est inter auctores a gubernatore Æneæ appellatum Palinurum a tubicine Misenum a consobrina Leucosiam insulam a nutrice Caietam ab uxore Lavinium quod post Trojæ excidium sicut Cosconius perhibet quarto anno exstructum est Nec omissum sit Æneam æstate ab Ilio capto secunda Italicis littoribus appulsum ut Hemina tradit sociis non amplius sexcentis in agro Laurenti posuisse castra ubi dum simulacrum quod secum ex Sicilia advexerat dedicat Veneri matri quæ Frutis dicitur a Diomede Palladium suscipit tribusque mox annis cum Latino regnat socia potestate quingentis jugeribus ab eo acceptis Quo defuncto summam biennio adeptus apud Numicum parere desivit anno septimo Patrisque Indigetis ei nomen datum Deinde constituta ab Ascanio Longa Alba Fidenæ Antium Nola a Tyriis ab Eubœensibus Cumæ ibidem Sibyllæ sacellum est sed ejus quæ rebus Romanis quinquagesima olympiade interfuit cujusque librum ad Cornelium usque Sullam pontifices nostri consulebant Tunc enim una cum Capitolio igni absumptus est nam priores duo Tarquinio Superbo parcius pretium offerente quam postulabatur ipsa exusserat Hujus sepulcrum in Sicilia adhuc manet Delphicam autem Sibyllam ante Trojana bella vaticinatam Bocchus autumat cujus plurimos versus operi suo Homerum inseruisse manifestat Hanc Herophile Erythrea annis aliquot intercedentibus consequuta est Sibyllaque appellata est de scientiæ parilitate quæ inter alia magnifica Lesbios amissuros imperium maris multo ante præmonuit quam id accideret Ita Cumanam tertio fuisse post has loco ipsa ævi series probat Ergo Italia in qua Latium antiquum antea a Tiberis ostiis ad usque Lirim amnem pertinebat universa consurgit a jugis Alpium porrecta ad Reginum verticem et litora Bruttiorum quo in maria meridiem versus protenditur Inde procedens paulatim se Apennini montis dorso attollit extenta inter Tuscum et Adriaticum id est inter Superum mare et Inferum similis querneo folio proceritate amplior quam latitudine Ubi longius abiit in cornua duo scinditur quorum alterum Ionium respectat æquor alterum Siculum Inter quas prominentias non uno margine accessum insinuati freti recipit sed linguis projectis sæpius ac procurrentibus distinctum promontoriis pelagus accipit Ibi ut sparsim notemus arces Tarentinæ Scyllacea regio cum Scylleo oppido et Cratæide flumine Scylæ matre ut vetustas fabulata est Regini saltus Pæstanæ valles Sirenum saxa amœnissimus Campaniæ tractus Phlegræi campi Circæ domus Tarracina insula ante circumflua immenso mari nunc ævo nectente addita continenti diversamque fortunam a Reginis experta quos fretum medium a Siculis vi abscidit Formiæ etiam Læstrigonibus habitatæ multa præterea pollentissimis ingeniis edissertata quæ præterire quam inferius exsequi tutius duximus Verum Italiæ longitudo quæ ab Augusta Prætoria per Urbem Capuamque porrigitur usque ad oppidum Regium decies centena et viginti millia passuum colligit latitudo ubi plurimum quadringenta decem ubi minimum centum sex et triginta arctissima est ad portum quem Hannibalis Castra dicunt neque enim excedit quadraginta millia Umbilicum ut Varro tradit in agro Reatino habet At in solidum spatium circuitus universi vicies quadragies noviesque centena sunt In quo ambitu adversa Locrensium fronte ortus a Gadibus finitur Europæ sinus primus nam secundus a Lacinio auspicatus in Acroceraunio metas habet Ad hæc Italia Pado clara est quem mons Vesulus superantissimus inter juga Alpium gremio suo fundit visendo fonte in Ligurum finibus unde se primum Padus proruit s
