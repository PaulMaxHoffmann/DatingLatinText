alionem imperanti non parebat aestimata lite iudex hominem pecuniae damnabat atque ita si reo et pactio gravis et acerba talio visa fuerat severitas legis ad pecuniae multam redibat XXXIX Restat ut ei quod de sectione partitioneque corporis inmanissimum esse tibi visum est respondeam Omnibus quidem virtutum generibus exercendis colendisque populus Romanus e parva origine ad tantae amplitudinis instar emicuit sed omnium maxime atque praecipue fidem coluit sanctamque habuit tam privatim quam publice XL Sic consules clarissimos viros hostibus confirmandae fidei publicae causa dedidit sic clientem in fidem acceptum cariorem haberi quam propinquos tuendumque esse contra cognatos censuit neque peius ullum facinus existimatum est quam si qui probaretur clientem divisui habuisse XLI Hanc autem fidem maiores nostri non modo in officiorum vicibus sed in negotiorum quoque contractibus sanxerunt maximeque in pecuniae mutuaticae usu atque commercio adimi enim putaverunt subsidium hoc inopiae temporariae quo communis omnium vita indiget si perfidia debitorum sine gravi poena eluderet XLII Confessi igitur aeris ac debiti iudicatis triginta dies sunt dati conquirendae pecuniae causa quam dissoluerent eosque dies decemviri iustos appellaverunt XLIII velut quoddam iustitium id est iuris inter eos quasi interstitionem quandam et cessationem quibus diebus nihil cum his agi iure posset XLIV Post deinde nisi dissoluerant ad praetorem vocabantur et ab eo quibus erant iudicati addicebantur nervo quoque aut compedibus vinciebantur XLV Sic enim sunt opinor verba legis Aeris confessi rebusque iure iudicatis triginta dies iusti sunto Post deinde manus iniectio esto in ius ducito Ni iudicatum facit aut quis endo eo in iure vindicit secum ducito vincito aut nervo aut compedibus Quindecim pondo ne minore aut si volet maiore vincito Si volet suo vivito Ni suo vivit qui eum vinctum habebit libras farris endo dies dato Si volet plus dato XLVI Erat autem ius interea paciscendi ac nisi pacti forent habebantur in vinculis dies sexaginta XLVII Inter eos dies trinis nundinis continuis ad praetorem in comitium producebantur quantaeque pecuniae iudicati essent praedicabatur Tertiis autem nundinis capite poenas dabant aut trans Tiberim peregre venum ibant XLVIII Sed eam capitis poenam sanciendae sicuti dixi fidei gratia horrificam atrocitatis ostentu novisque terroribus metuendam reddiderunt Nam si plures forent quibus reus esset iudicatus secare si vellent atque partiri corpus addicti sibi hominis permiserunt XLIX Et quidem verba ipsa legis dicam ne existimes invidiam me istam forte formidare Tertiis inquit nundinis partis secanto Si plus minusve secuerunt se fraude esto L Nihil profecto inmitius nihil inmanius nisi ut reapse apparet eo consilio tanta inmanitas poenae denuntiatast ne ad eam umquam perveniretur LI Addici namque nunc et vinciri multos videmus quia vinculorum poenam deterrimi homines contemnunt LII dissectum esse antiquitus neminem equidem neque legi neque audivi quoniam saevitia ista poenae contemni non quitast LIII An putas Favorine si non illa etiam ex duodecim tabulis de testimoniis falsis poena abolevisset et si nunc quoque ut antea qui falsum testimonium dixisse convictus esset e saxo Tarpeio deiceretur mentituros fuisse pro testimonio tam multos quam videmus Acerbitas plerumque ulciscendi maleficii bene atque caute vivendi disciplinast LIV Historia de Metto Fufetio Albano nobis quoque non admodum numero istiusmodi libros lectitantibus ignota non est qui quoniam pactum atque condictum cum rege populi Romani perfide ruperat binis quadrigis evinctus in diversa nitentibus laceratus est Novum atque asperum supplicium quis negat sed quid elegantissimus poeta dicat vide at tu dictis Albane maneres LV Haec taliaque alia ubi Sextus Caecilius omnibus qui aderant ipso quoque Favorino adprobante atque laudante disseruit nuntiatum est Caesarem iam salutari et separati sumus II Vocabulum siticinum in M Catonis oratione quid significet I Siticines scriptum est in oratione M Catonis quae scribitur ne imperium sit veteri ubi novus venerit Siticines inquit et liticines et tubicines II Sed Caesellius Vindex in conmentariis lectionum antiquarum scire quidem se ait liticines lituo cantare et tubicines tuba quid istuc autem sit quo siticines cantant homo ingenuae veritatis scire sese negat III Nos autem in Capitonis Atei coniectaneis invenimus siticines appellatos qui apud sitos canere soliti essent hoc est vita functos et sepultos eosque habuisse proprium genus tubae qua canerent a ceterorum tubicinum differens III Quam ob causam L Accius poeta in pragmaticis sicinnistas nebuloso nomine esse dixerit I Quos sicinistas vulgus dicit qui rectius locuti sunt sicinnistas n littera gemina dixerunt II Sicinnium enim genus veteris saltationis fuit Saltabundi autem canebant quae nunc stantes canunt III Posuit hoc verbum L Accius poeta in pragmaticis appellarique sicinnistas ait nebuloso nomine credo propterea nebuloso quod sicinnium cur diceretur obscurum esset IV Artificum scaenicorum studium amoremque inhonestum probrosumque esse et super ea re verba Aristotelis philosophi adscripta I Comoedos quispiam et tragoedos et tibicines dives adulescens Tauri philosophi discipulus ut liberos homines in deliciis atque in delectamentis habebat II Id genus autem artifices Graece appellantur hoi peri ton Dionyson technitai III Eum adulescentem Taurus a sodalitatibus convictuque hominum scaenicorum abducere volens misit ei verba haec ex Aristotelis libro exscripta qui problemata enkyklia inscriptus est iussitque uti ea cotidie lectitaret IV Dia ti hoi Dionysiakoi technitai hos epi to poly poneroi eisin hoti hekista logou kai philosophias koinonousi dia to poly meros tou biou einai kai hoti en akrasiais ton polyn chronon eisin hote de en aporiais amphotera de phaulotetos paraskevastika V Exempla epistularum Alexandri regis et Aristotelis philosophi Graeca ita uti sunt edita eaque in linguam Latinam versa I Commentationum suarum artiumque quas discipulis tradebat Aristoteles philosophus regis Alexandri magister duas species habuisse dicitur Alia erant quae nominabat exoterika alia quae appellabat akroatika II Exoterika dicebantur quae ad rhetoricas meditationes facultatemque argutiarum civiliumque rerum notitiam conducebant III akroatika autem vocabantur in quibus philosophia remotior subtiliorque agitabatur quaeque ad naturae contemplationes disceptationesve dialecticas pertinebant IV Huic disciplinae quam dixi akroatikei tempus exercendae dabat in Lycio matutinum nec ad eam quemquam temere admittebat nisi quorum ante ingenium et eruditionis elementa atque in discendo studium laboremque explorasset V Illas vero exotericas auditiones exercitiumque dicendi eodem in loco vesperi faciebat easque vulgo iuvenibus sine dilectu praebebat atque eum deilinon peripateton appellabat illum alterum supra heothinon utroque enim tempore ambulans disserebat VI Libros quoque suos earum omnium rerum conmentarios seorsum divisit ut alii exoterici dicerentur partim acroatici VII Eos libros generis acroatici cum in vulgus ab eo editos rex Alexander cognovisset atque ea tempestate armis exercitum omnem prope Asiam teneret regemque ipsum Darium proeliis et victoriis urgeret in illis tamen tantis negotiis litteras ad Aristotelem misit non eum recte fecisse quod disciplinas acroaticas quibus ab eo ipse eruditus foret libris foras editis involgasset VIII Nam qua inquit alia re praestare ceteris poterimus si ea quae ex te accepimus omnium prosus fient communia quippe ego doctrina anteire malim quam copiis atque opulentiis IX Rescripsit ei Aristoteles ad hanc sententiam Acroaticos libros quos editos quereris et non proinde ut arcana absconditos neque editos scito esse neque non editos quoniam his solis cognobiles erunt qui nos audiverunt X Exempla utrarumque litterarum sumpta ex Andronici philosophi libro subdidi An autem prosus in utriusque epistula brevitatis elegantissimae filum tenuissimum  XI Alexandros Aristotelei eu prattein Ouk orthos epoiesas ekdous tous akroatikous ton logon Tini gar de dioisomen hmeis ton allon ei kathhous epaideuthemen logous houtoi panton esontai koinoi Ego de bouloimen an tais peri ta arista empeiriais e tais dynamesin diapherein Erroso XII Aristoteles basilei Alexandroi eu prattein Egrapsas moiperi ton akroatikon logon oiomenos dein autous phylattein en aporrhetois Isthi oun autous kai ekdedomenous kai me ekdedomenous xynetoi gar eisin monois tois hemon akousasin Errhoso Alexandre basileu XIII Hoc ego verbum xynetoi gar eisin quaerens uno itidem verbo dicere aliud non repperi quam est scriptum a M Catone in sexta origine Itaque ego inquit cognobiliorem cognitionem esse arbitror VI Quaesitum atque tractatum utrum siet rectius dicere habeo curam vestri an vestrum I Percontabar Apollinarem Sulpicium cum eum Romae adulescentulus sectarer qua ratione diceretur habeo curam vestri aut misereor vestri et iste casus vestri eo in loco quem videretur habere casum rectum II Is hic mihi ita respondit Quaeris inquit ex me quod mihi quoque est iamdiu in perpetua quaestione Videtur enim non vestri oportere dici sed vestrum sicuti Graeci locuntur epimeloumai hymon kedomai hymon in quo loco hymon aptius vestrum dicitur quam vestri et habet casum nominandi quem tu rectum appellasti vos III Invenio tamen inquit non paucis in locis nostri atque vestri dictum non nostrum aut vestrum L Sulla rerum gestarum libro secundo Quod si fieri potest ut etiam nunc nostri vobis in mentem veniat nosque magis dignos credatis quibus civibus quam hostibus utamini quique pro vobis potius quam contra vos pugnemus neque nostro neque maiorum nostrorum immerito nobis id continget IV Terentius in Phormione ita plerique ingenio sumus omnes nostri nosmet paenitet V Afranius in togata nescioqui nostri miseritust tandem deus VI Et Laberius in Necyomantia dum diutius detinetur nostri oblitus est VII Dubium porro inquit non est quin eodem haec omnia casu dicantur nostri paenitet nostri oblitus est nostri misertus est 
