um sit tunc enim aquilia cessat Dig  Ulpianus ad ed Sed si quis servum aegrotum leviter percusserit et is obierit recte labeo dicit lege aquilia eum teneri quia aliud alii mortiferum esse solet Dig  Ulpianus ad ed Celsus autem multum interesse dicit occiderit an mortis causam praestiterit ut qui mortis causam praestitit non aquilia sed in factum actione teneatur unde adfert eum qui venenum pro medicamento dedit et ait causam mortis praestitisse quemadmodum eum qui furenti gladium porrexit nam nec hunc lege aquilia teneri sed in factum Dig  Ulpianus ad ed Sed si quis de ponte aliquem praecipitavit celsus ait sive ipso ictu perierit aut continuo submersus est aut lassatus vi fluminis victus perierit lege aquilia teneri quemadmodum si quis puerum saxo inlisisset Dig  Ulpianus ad ed Proculus ait si medicus servum imperite secuerit vel ex locato vel ex lege aquilia competere actionem Dig  Gaius ad ed provinc Idem iuris est si medicamento perperam usus fuerit sed et qui bene secuerit et dereliquit curationem securus non erit sed culpae reus intellegitur mulionem quoque si per imperitiam impetum mularum retinere non potuerit si eae alienum hominem obtriverint volgo dicitur culpae nomine teneri idem dicitur et si propter infirmitatem sustinere mularum impetum non potuerit nec videtur iniquum si infirmitas culpae adnumeretur cum affectare quisque non debeat in quo vel intellegit vel intellegere debet infirmitatem suam alii periculosam futuram idem iuris est in persona eius qui impetum equi quo vehebatur propter imperitiam vel infirmitatem retinere non poterit Dig pr Ulpianus ad ed Item si obstetrix medicamentum dederit et inde mulier perierit labeo distinguit ut si quidem suis manibus supposuit videatur occidisse sin vero dedit ut sibi mulier offerret in factum actionem dandam quae sententia vera est magis enim causam mortis praestitit quam occidit Dig  Ulpianus ad ed Si quis per vim vel suasum medicamentum alicui infundit vel ore vel clystere vel si eum unxit malo veneno lege aquilia eum teneri quemadmodum obstetrix supponens tenetur Dig  Ulpianus ad ed Si quis hominem fame necaverit in factum actione teneri neratius ait Dig  Ulpianus ad ed Si servum meum equitantem concitato equo effeceris in flumen praecipitari atque ideo homo perierit in factum esse dandam actionem ofilius scribit quemadmodum si servus meus ab alio in insidias deductus ab alio esset occisus Dig  Ulpianus ad ed Sed si per lusum iaculantibus servus fuerit occisus aquiliae locus est sed si cum alii in campo iacularentur servus per eum locum transierit aquilia cessat quia non debuit per campum iaculatorium iter intempestive facere qui tamen data opera in eum iaculatus est utique aquilia tenebitur Dig  Paulus ad ed Nam lusus quoque noxius in culpa est Dig pr Ulpianus ad ed Item mela scribit si cum pila quidam luderent vehementius quis pila percussa in tonsoris manus eam deiecerit et sic servi quem tonsor habebat gula sit praecisa adiecto cultello in quocumque eorum culpa sit eum lege aquilia teneri proculus in tonsore esse culpam et sane si ibi tondebat ubi ex consuetudine ludebatur vel ubi transitus frequens erat est quod ei imputetur quamvis nec illud male dicatur si in loco periculoso sellam habenti tonsori se quis commiserit ipsum de se queri debere Dig  Ulpianus ad ed Si alius tenuit alius interemit is qui tenuit quasi causam mortis praebuit in factum actione tenetur Dig  Ulpianus ad ed Sed si plures servum percusserint utrum omnes quasi occiderint teneantur videamus et si quidem apparet cuius ictu perierit ille quasi occiderit tenetur quod si non apparet omnes quasi occiderint teneri iulianus ait et si cum uno agatur ceteri non liberantur nam ex lege aquilia quod alius praestitit alium non relevat cum sit poena Dig  Ulpianus ad ed Celsus scribit si alius mortifero vulnere percusserit alius postea exanimaverit priorem quidem non teneri quasi occiderit sed quasi vulneraverit quia ex alio vulnere periit posteriorem teneri quia occidit quod et Marcello videtur et est probabilius Dig  Ulpianus ad ed Si plures trabem deiecerint et hominem oppresserint aeque veteribus placet omnes lege aquilia teneri Dig  Ulpianus ad ed Item cum eo qui canem irritaverat et effecerat ut aliquem morderet quamvis eum non tenuit proculus respondit aquiliae actionem esse sed iulianus eum demum aquilia teneri ait qui tenuit et effecit ut aliquem morderet ceterum si non tenuit in factum agendum Dig  Ulpianus ad ed Legis autem aquiliae actio ero competit hoc est domino Dig  Ulpianus ad ed Si in eo homine quem tibi redhibiturus essem damnum iniuria datum esset iulianus ait legis aquiliae actionem mihi competere meque cum coepero redhibere tibi restituturum Dig  Ulpianus ad ed Sed si servus bona fide alicui serviat an ei competit aquiliae actio et magis in factum actio erit danda Dig  Ulpianus ad ed Eum cui vestimenta commodata sunt non posse si scissa fuerint lege aquilia agere iulianus ait sed domino eam competere Dig  Ulpianus ad ed An fructuarius vel usuarius legis aquiliae actionem haberet iulianus tractat et ego puto melius utile iudicium ex hac causa dandum Dig  Paulus ad sab Sed et si proprietatis dominus vulneraverit servum vel occiderit in quo usus fructus meus est danda est mihi ad exemplum legis aquiliae actio in eum pro portione usus fructus ut etiam ea pars anni in aestimationem veniat qua nondum usus fructus meus fuit Dig pr Ulpianus ad ed Liber homo suo nomine utilem aquiliae habet actionem directam enim non habet quoniam dominus membrorum suorum nemo videtur fugitivi autem nomine dominus habet Dig  Ulpianus ad ed Iulianus scribit si homo liber bona fide mihi serviat ipsum lege aquilia mihi teneri Dig  Ulpianus ad ed Si servus hereditarius occidatur quaeritur quis aquilia agat cum dominus nullus sit huius servi et ait celsus legem domino damna salva esse voluisse dominus ergo hereditas habebitur quare adita hereditate heres poterit experiri Dig  Ulpianus ad ed Si servus legatus post aditam hereditatem sit occisus competere legis aquiliae actionem legatario si non post mortem servi adgnovit legatum quod si repudiavit consequens esse ait iulianus dicere heredi competere Dig  Paulus ad ed Sed si ipse heres eum occiderit dictum est dandam in eum legatario actionem Dig pr Ulpianus ad ed Huic scripturae consequens est dicere ut si ante aditam hereditatem occidatur legatus servus apud heredem remaneat aquiliae actio per hereditatem adquisita quod si vulneratus sit ante aditam hereditatem in hereditate quidem actio remansit sed cedere ea legatario heredem oportet Dig  Ulpianus ad ed Si servus vulneratus mortifere postea ruina vel naufragio vel alio ictu maturius perierit de occiso agi non posse sed quasi de vulnerato sed si manumissus vel alienatus ex vulnere periit quasi de occiso agi posse iulianus ait haec ita tam varie quia verum est eum a te occisum tunc cum vulnerabas quod mortuo eo demum apparuit at in superiore non est passa ruina apparere an sit occisus sed si vulneratum mortifere liberum et heredem esse iusseris deinde decesserit heredem eius agere aquilia non posse Dig  Marcianus reg Quia in eum casum res pervenit a quo incipere non potest Dig  Ulpianus ad ed Si dominus servum suum occiderit bonae fidei possessori vel ei qui pignori accepit in factum actione tenebitur Dig  Paulus ad sab Sed et si is qui pignori servum accepit occidit eum vel vulneravit lege aquilia et pigneraticia conveniri potest sed alterutra contentus esse debebit actor Dig  Ulpianus ad ed Sed si communem servum occiderit quis aquilia teneri eum celsus ait idem est et si vulneraverit Dig  Ulpianus ad sab Scilicet pro ea parte pro qua dominus est qui agat Dig pr Ulpianus ad ed Ait lex  quanti is homo in eo anno plurimi fuisset quae clausula aestimationem habet damni quod datum est Dig  Ulpianus ad ed Annus autem retrorsus computatur ex quo quis occisus est quod si mortifere fuerit vulneratus et postea post longum intervallum mortuus sit inde annum numerabimus secundum iulianum ex quo vulneratus est licet celsus contra scribit Dig  Ulpianus ad ed Sed utrum corpus eius solum aestimamus quanti fuerit cum occideretur an potius quanti interfuit nostra non esse occisum et hoc iure utimur ut eius quod interest fiat aestimatio Dig pr Paulus ad ed Proinde si servum occidisti quem sub poena tradendum promisi utilitas venit in hoc iudicium Dig  Paulus ad ed Item causae corpori cohaerentes aestimantur si quis ex comoedis aut symphoniacis aut gemellis aut quadriga aut ex pari mularum unum vel unam occiderit non solum enim perempti corporis aestimatio facienda est sed et eius ratio haberi debet quo cetera corpora depretiata sunt Dig pr Ulpianus ad ed Inde neratius scribit si servus heres institutus occisus sit etiam hereditatis aestimationem venire Dig  Ulpianus ad ed Iulianus ait si servus liber et heres esse iussus occisus fuerit neque substitutum neque legitimum actione legis aquiliae hereditatis aestimationem consecuturum quae servo competere non potuit quae sententia vera est pretii igitur solummodo fieri aestimationem quia hoc interesse solum substituti videretur ego autem puto nec pretii fieri aestimationem quia si heres esset et liber esset Dig  Ulpianus ad ed Idem iulianus scribit si institutus fuero sub condicione  si stichum manumisero et stichus sit occisus post mortem testatoris in aestimationem etiam hereditatis pretium me consecuturum propter occisionem enim defecit condicio quod si vivo testatore occisus sit hereditatis aestimationem cessare quia retrorsum quanti plurimi fuit inspicitur Dig  Ulpianus ad ed Idem iulianus scribit aestimationem hominis occisi ad id tempus referri quo plurimi in eo anno fuit et ideo et si pretioso pictori pollex fuerit praecisus et intra annum quo praecideretur fuerit occisus posse eum aquilia agere pretioque eo aestimandum quanti fuit priusquam artem cum pollice amisisset Dig  Ulpianus ad ed Sed et si servus qui magnas fraudes in meis rationibus commiserat fuerit occisus de quo quaestionem habere destinaveram ut fraudium participes eruerentur rectissime labeo 
