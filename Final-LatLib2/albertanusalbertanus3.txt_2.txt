ger Leena in via in itineribus Sint hostium voluitur incardine suo ita piger in lecto suo Abscondit manus suas sub ascellissuis et laborat si ad os suum converterit Sapientior sibi piger videturseptem viris loquentibus sententias Et alibi Pigredo immittit saporem et anima dissoluta esuriet Et licet piger per inherciam longam vitam duxerit non tamen diciturvixisse Unde Seneca in epistolis dixit Quid illum octuaginta anni iuvantper inhertiam exacti Non vixit iste sed in vita moratus est nec seromortuus est sed diu Nisi forte sic vixisse eum dixeris quomodo dicunturarbores vivere Et alibi idem dixit Audaces fortuna iuvat piger sibiipsi obstat Et licet dixerim otia penitus esse fugienda et tollenda non tamen semperdebes esse in actu Nam dixit Seneca De Formula Honeste Vite  Non semper in actu sis sed interdum animo tuo requiem dato requiesautem ipsa sit plena sapientie studiis et cogitationibus bonis Nam prudensnunquam otio marcet aliquando animum remissum habet nunquam autem solutumaccelerat tarda perplexa expedit dura mollit ardua exequerit scit enimquid qua via gredi debeat et cito singula ac distincte videt Et in Ovidio epistolarum dicitur Quod caret alterna requie durabile non est Hec reparat vires fessaque membra novat Et in Catone dicitur Interpone tuis interdum gaudia curis Ut possis animo quemvis sufferre laborem Et Seneca dixit in epistolis In remedium cedunt honesta solatia et quicquidanimum erexerit et corpori prodere Quare idem dixit Utrique reprehendendisunt et qui semper inquieti sunt et qui semper quiescunt Opes bonas et divitias iustas si potes tantas honeste acquiras ut exhis liberaliter vivendo dives reputeris Nam ut ait Tullius Is divesest cui tanta est pars ut ad liberaliter vivendum ei sufficiat Et ideodixi honeste quia non esset utile inhonestas divitias acquirere Namut ait Tullius Quicquid honestum esset id utile esse nec utile essequicquam quod non sit honestum et nequid quod crudele sit id utile est Caput VIII De opibus utendis et eciam contempnendis  Divitiis autem acquisitis sapienter eis utaris fugiendo avaritiamet tibi aliisque bene faciendo Unde Cato dixit Utere quesitis opibus fuge nomen avari Quid tibi divitie prosunt si pauper habundas Et iterum Utere quesitis sed ne videaris abuti Qui sua consumunt cum deest aliena sequuntur Et iterum Utere queritis modice cum sumptus habundat Labitur exiguo quod partum est tempore longo Et Seneca De Formula Honeste Vite dixit Que habes non apud tetamquam aliena sed pro te tanquam tua et dispenses et utaris Et si inhiis bene prudens fueris ubique idem eris et ut rerum ac temporum varietasexigit ita te accommodes tempori nec te in aliquibus mutes sed potiusaptes sicut manus que eadem est et cum in palmam extenditur et cum inpugnum restringitur Et certe sicut nomen avari fugiendum est ita et nomenprodigi Unde Tullius dixit Impertiendum est sed diligenter et moderate multi enim patrimoniaeffudere inconsulte largiendo Quid autem stultius est quam quod libenterfacias curare id ut diutius facere non possis Atque sequuntur largitionemrapine cum enim dando egere coeperint alienis bonis manus inferre cogunturIta quod cum benivolentie conparande causa benefici esse volunt non tantaassequuntur studia eorum quibus dederunt quanta odia eorum quibus ademeruntQuamobrem nec ita claudenda est res familiaris ut eam benignitas aperirenon possit nec ita reseranda ut omnibus pateat Modus adhibetur isquead facultatem referatur In proverbiis namque consuetudine venit largitionemfundum non habere Causa largitionis est si autem necesse est aut utile In hiis autem ipsismediocritatis regula optima est Avari tamen ignorant modum utendi pecuniaut Seneca epistolarum dixit Modus autem divitiarum duplex est Primusest habere quod necesse est secundus proximus quod satis est ut idemdixit Et certe avari ita claudunt suas pecunias sibi et aliis eas denegandout pocius dicantur sepulte quam ab illis habite vel possesse Quare quidamsapiens reprehendit eos dicens Cur homo qui cinis es per avaritiam sepelis es Heri cur heres eris tu non eris heres Non ergo debes illis sic claudere vel sepelire sed debes illis utinon ad superfluitatem vel ad delitias sed ad utilitatem ne forte inducantdebilitatem corpori Nam ut idem Seneca dixit Debilitatem nobis induxeredelitie Velle ergo debes quod satis est et ita habebis quod vellesNam ut idem ait quid vult habet qui velle quod satis est potest Quicquidenim usum hominum excedit pondus est supervacuum et grave ferenti Si autem tantas possessiones acquirere non potueris ut ad liberalitervivendum tibi sufficiant secundum naturam vixeris nunquam pauper erisSi ad opinionem nunquam dives erit dives erit Dixit enim quidam philosophus Si vis in hoc mundo tantum habere quantum sufficeret nature non multadocebit te congregare et si satisfacere cupido volueris animo licet congregatisquecumque in toto mundi ambitu continentur divitiis sitis tamen semperardebit habendi Non enim in rebus vitium est sed in animo Animus enim solet vocari divesnon archa Quamvis enim plena sit dum te inanem videbo divitem non reputabo Si enim te divitem facere vis non pecunie est addendum sed cupiditatidetrahendum Unde Martialis Cocus dixit cuidam suo amico qui vocabaturRupilius Audio te Rupupili de paupertate querentem Non quia nulla habeas sed quia pauca tibi Sed dicit sapiens quod nemo est pauper eo quod Possideat pauca sed quia plura velit Si paupertati assensum prebere studebis Si pro natura vivere dives eris Aspicio nudum quod te natura creavit Infans in mundum tu nichil intuleris Et Cato dixit Comoda nature nullo tibi tempore deerunt Si contemptus eo fueris quod postulat usus Et alibi idem dixit Rebus et in censu si non est quod fuit ante Fac vivas contemptus eo quod tempora prebent Leto animo paupertatem feras Nam ut ait Seneca in epistolis Honestaquod res est leta paupertas Illa non est paupertas si leta est non quiparum habet sed qui plus cupit pauper est Circa paupertatem itaquesic est disponenda res familiaris ne paupertas tibi honerosa sit auttu alicui Pauci tamen sunt qui consilio se suaque recte disponant utidem dixit Nisi ergo tam divitie quam amor divitiarum in culpa est Animumitaque et cor tuum circa divitiarum amorem taliter conpescas ac domesut te ipso contentus sis Nam qui sibi ipsi satis est cum divitiis natusest Unde Seneca dixit Qui cum paupertate convenit dives est Et alibiEum esse locupletem qui paupertati sue aptus est et parvo se divitemfacit Et alibi Scire uti paupertate maxima felicitas est Sic ergo animum tuum conprimas ac refrenes ut tuo statu bonisque aDeo tibi prestitis contemptus permaneas Alioquin si status tuus tibi displicueritsemper maiora affectando semper in malo statu eris Status enim hominissecundum animum iudicatur Unde Seneca in epistolis Quid enim refertqualis status tuus sit si tibi videtur malus Miser namque est qui semiserum putat nec est beatus qui se non putat Ut Socrates ait Si ergores tua tibi non sufficit tu parcendo fac ut rei tue sufficias parcitasEnim necessitatum est remedium et medicina dampnorum Nam qui parte suadispendit diu durant ei possessa Ut quidam philosophus dixit Et patientiaanimi ocultas habet divitias Nam magne sunt divitie non capere divitiasunde eciam Cato Ne tibi quid desit queritis utere parce Utque quod est serves semper deesse putato Et alibi Quod nimium est fugito parvo gaudere memento Tuta puppis magis est modico que flumine fertur Et alibi Despice divitias si vis animo esse beatus Quas qui suscipiunt mendicant semper avari Et alibi Paupertatis honus pacienter ferre memento Et alibi Dilige denarium sed parce dilige formam Quam nemo sanctus nec honestus cupit habere Nam ut ait Seneca in epistolis Maiore tormento pecunia possidetur quamqueritur Quare non debes capere divitias sed eas contempnere ita uttibi causam malorum non prebeant Nam idem Seneca dixit Divitie suntcausa malorum non quia faciant aliquid sed quia facientes irritantSi vis ergo habere divitias contempne illas Nam ut idem Seneca dixitBrevissima ad divitias per contemptum divitiarum via est Nam contempnerealiquis omnia potest omnia habere nemo potest Cupiditas ergo divitiarum penitus repellitur Quare Tullius eciam dixitNon est autem consentaneum qui metu non frangitur eum frangi a cupiditatenec qui invictum se a labore prestiterit vinci a voluntate Quamobremet hec videnda et pecunie fugienda est cupiditas Nichil enim tam angustianimi tamque parvi est quam amare divitias nichil honestius magnificentiusquequam pecuniam contempnere Si habes ad benefitientiam libertatemque ferremagnus est ille iudicandus qui cor suum taliter cohercet ut in divitiisnon ex audatia pauper sit Et eciam secundum Senecam in epistolis Magni animi est magna contempnere ac mediocria malle quam nimia Eoquod superflua nocent Sicut segetem nimia sternit ubertas sic rami honerefranguntur sic ad maturitatem non pervenit nimia fecunditas Quare mediocritas magis circa divitias et paupertas optanda est quam nimietasvel magnitudo Unde Salomon ait in Proverbiis Mendicitatem et divitiasne dederis mihi Domine Si ergo habes paupertatem pacienter tollera si divitias illas tibisubice Unde quidam sapiens dixit Et mihi res et non me rebus subicereconor Sic ergo animum tuum et cor tuum et mentem tuam vincas ut licetpecunia quandoque careas non tamen pecunia et divitie resurant Dixitenim Tullius De Officiis  Malo virum qui pecunia egeat quam pecuniamque viro Nam ut dixit quidam philosophus Pecunia si uti scias ancillaest si nescis domina Unde Oratius dixit Imperat aut servit collecta pecunia cuique Pecunie ergo imperare oportet non servire Pecunia certe et omnis res quantumin se est bone sunt quia hominum causa facte sunt et create sunt Undeait Apostolus in epistola ad Timotheum Omnis creatura Dei bona respectutamen possidentium eas quandoque mala et male dicuntur nam si a bono hominepossideantur bone sunt si autem a malo et malitioso et misero hominepossideantur male dicuntur nam et vinum modice sumptum bonum est ebriosoautem et superflue biberi malum est Unde Cato dixit Que potu peccas igno
