ione destitit et statim corpusculum quod calore  motu uenarum uiuentem premonstauerat ad frigiditatem pristinam reuersum est Et sic in uno eodemque facto uirtus oracionis humilis que nubes penetrauerat  condescensio dei benigna qua se ad suorum uota dignanter inclinat et orantis discrecio claresceret euidenter Circa sacramentum altaris hec uirgo preclara mira deuocione flagrabat Quando enim communicare uolebat ab aliis sororibus sequestrata se oracionibus  meditacionibus deuotissime preparabat Per unam fenestram sui cubiculi ad hoc paratam corpus Cristi sumebat pluribus annis nolens palam facere diuine uisitacionis ac sue interne consolacionis secreta Ibi enim sciebat ut apicula mel dulcissime diuinitatis de petra  humanitatis oleum de saxo durissimo pregustare Cum autem semel graui infirmitate detenta de uita corporali desperans ad degustacionem inmaculati agni secundum morem solitum preparata deuotissime accessisset auditu mirabili audiuit ad se dicere illud quod sumebat dominicum corpus Agnes nequaquam putes te morituram donec pene omnes caros tuos uideris ex hac uita migrasse Quam reuelacionem ut audiuerat prouinciali ministro  aliquibus aliis personis sub specie magni secreti reserauit Et ita factum esse rerum secutarum probauit euentus DE FERUIDO AMORE PASSIONIS  CRUCIS CRISTI Passionem et crucem domini Agnes fidelis eius ancilla feruentissime diligebat  singulis sextis feriis circa crucifixionem ipsius occupata deuocionem suam usque in horam nonam continuabat stando pedibus affeccionis cum mestra matre Jhesu iuxta crucem et dolorose mortis eius cernendo supplicium mentis obtutibus pre nimietate compassionis eius oculus in amaritudinibus morabatur Hanc preciosam crucem baiulare propter Ihesum fidei sue brachiis  uirtutum quoad uiueret non cessabat Hec enim erat sue gloriacionis tytulus hec scala ascensionis in deum hec lassitudinis eius suaue reclinatorium Hoc ligno salutifero cunctos suos labores  graues infirmitates aduersitatesque multimodas quas innocenter pertulit uelut aquas Marath dulcorabat Hoc suco mirifico languidis medelam prestabat et peruicacia demonum propellebat  ut de aliis taceam pauca nunc succincte retexam Quedam nobilis domina Sophya nomine coniunx cuiusdam militis Prage qui Cunradus uocabatur ante fores monasterii in quo famula dei morabatur residebat Contigit autem dominam memoratam quadam uice post puerperium in tantum debilitari quod per plures dies nec cibum nec potum gustans magis mortui hominis preferret effigiem quam uiuentis Et ecce quadam die quasi mentis excessum paciens cepit loqui dicens O si Agnes domina mea unum mihi pomum de manu sua tribueret ad uescendum Fuerat temporibus multis uirgini Cristi deuota Conradus uero maritus eius confidens quod meritis alme uirginis coniunx eius adipisci possit sanitatem optatam festinauit ad famulam dei rogando flebiliter ut pro sua coniuge intercedere ad dominum  ei pomum vnum mittere dignaretur asserens si ista fierent consors eius cupitam recuperaret sospitatem At illa que super afflictos miserie uisceribus affluebat militis merori compaciens ad pomerium monasterii celeriter transiuit  nichil de pomis tam ipsa quam sorores que eam secute fuerant in arbore ad quam declinauerant cernentes signo autem mirifice crucis contra arborem facto cum inuocacione beatissime trinitatis tria poma vni ramisculo coherencia conspexit eaque festine carpens memorate domine Sophye misit dicens Hec poma tibi a deo miraculose donata secure commedas quia ex eis prestante domino non tantum corporis sed  anime percipies sanitatem Reuertitur uir eius gaudens ferens antidotum salutare et inuocato Cristi nomine ori coniugis fidenter apposuit Que uirtutem dei pomis collatam senciens continuo attollens oculos  poma predicta rapiens tam auide cepit commedere ac si nunquam infirmata fuisset Sicque factum est ut uirtute sancte crucis  meritis Agnetis pristine reformaretur sanitati et aliquibus temporibus interpositis mortuo marito suo sub uiduitatis habitu domino seruiens in castitate cunctorum pauperum per opera miserie mater effecta uberiorem mentis ut uirgo dei predixerat obtinuit santitatem Alio tempore una de soribus monasterii eius Elyzabeth Azehmkonis nuncupata ob uehementem dolorem capitis decumbebat racione cuius nec caput mouere nec sursum respicere nec cibum nec potum per triduum gustare ualebat Tandem per unam de sororibus ad uirginem Cristi difficulter adducta cognita ipsius passione deposito de capite suo albo uelo infirme sororis caput iussit uelo predicto diligenter uelari  signum crucis saluificum tam capiti quam fronti pacientis inpressit Quibus gestis illico dolor omnis cessauit Vna uice ad oratorium suum properans uirgo Cristi per sororem Donikam Deszquotz racione debilitatis sustentata est Cumque ad ostium dicti oratorii peruenisset uidit cum sorore prefata per fenestram eiusdem oratorii angelum tenebrarum in humana specie horribili  distorta sub quadam arbore stantem et quasi eidem arbori se appodiantem Exclamauit autem memorata soror pre timore sed famula dei ne timeret eam confortans signum sancte crucis contra demonem edidit in nomine deifice trinitatis Qui uirtutem crucis non ferens protinus ualde celeriter discessit Alia uice innixa cognate sue domine sorori Elyzabeth imperatrici ad supradictum oratorium uadens cum iam ultra limen calcare uellet hostis malignus in specie bubonis apparens antedicta sorore uidente  initum  ipsius cauda sua impedire uisus est Que facto signo crucis dominice cruentam bestiam mox fugauit Digne reuera sancte crucis uirtute mira faciebat que innocentissimi agni in ipsa pro nobis ymolati passionem iugiter in corde portabat DE MULTA KARITATE IPSIUS ERGA SORORES  ALIOS QUOSCUMQUE AFFLICTOS Karitatem qua uirgo Cristi proximos prosequebatur effectus apercius declarauit Deficientibus namque uiribus eius pre nimietate abstinencie cum de uoluntate domini pape  precepto suorum superiorum oporteret eam licet inuitam necessaria uite plus solito percipere de illis que sibi pro releuamine debilitatis corpusculi mittebantur debilibus  infirmis sororibus prouideri faciebat Ipsasque sepissime personaliter uisitans de omnibus eorum necessitatibus sollicitam curam gessit Et quemadmodum gallina pullos suos sub alis sic amplissimo miseracionis sinu materne eas  dulciter confouebat Circa uniuersos indigentes misericors  larga sibi uero nimium parca  rigida Esuriens pascebat alios et ore pallente ieiuniis aliena fame torquebatur Super omnes eciam afflictos tam in seculo quam in religione degens compassiuam mentem gerebat et cunctos ad se recurrentes aput deum  homines piis remediis adiuuabat Nam fugitiuos  incarceratos pristine libertati reddebat morte pro suis demeritis plectendos uel quibuslibet suppliciis cruciandos liberabat diffidentes concordabat omnibusque ad uotum proposse succurrens Tanta quippe pietate cor eius omnipotens deus repleuerat ta n tam graciam in labiis diffuderat ut non solum gauderet cum gaudentibus  fleret cum flentibus sed  si quempiam quacunque ex causa dolor angebat si urgebat calamitas si aduersitas quemcunque frangebat mulcedine dulcis eloquii omnium erat merencium consolatrix Si quando sororem aliquam corripiendam censebat de aliquo nequaquam silencio culpam supprimebat sed ut amatrix salutis proximorum cum magna karitate ac maturitate id agebat illas seuerius arguens quas amplius diligere uidebatur Cum autem sororem correptam sanctis sermonibus ad bonum erudisset ad pedes eius humiliter se prosternens dicebat Ignosce mihi soror dilecta si te in aliquo contristam Magno quippe cauebat studio ne sororem aliquam  maxime indebite perturbaret Pro excessibus quoque aliquorum hominum de profundo cordis graues emittebat rugitus plus eorum lapsum spiritualem quam consanguineorum suorum carorum mortem amaris lacrimis deplorando Merito gaudio dominus omnium eam dilexit que tam sincere proximos diligebat DE REUELACIONIBUS DIUINIS SIBI FACTIS Nec hoc dignum uidetur silencio contegi quod occulta  absencia tamquam manifesta et presencia eo docente sciebat qui revelat abscondita  profunda Cum enim filius fratris sui dominus rex Premisserius dictus Ottakarus ad bellum in Austriam contra Rvdolfum regem Romanorum processisset sorores cum ligno sancte crucis  aliis reliquiis ambitum suum processionaliter sepe girantes psalmos penitenciales pro salute dicti regis domino deuote promebant Quadam autem die in processione cum aliis sororibus transeundo uidit memoratum regem grauiter uulneratum et duos uiros statura proceros eum inter se ducentes Quam uisionem sororibus referens ludificacionem demonum fore putabat indignam se asserens ut talia sibi diuinitus panderentur Eo autem tempore hec uisio erat suis aspectibus presentata quo prefatus rex ab inimicis uulneratus tentus  interfectus est Sic rerum series et ueritas  narrancium postea declarauit Alio tempore ancille domini ex parte cuiusdam secularis persone poma pulcra uisu per unam de sororibus transmissa sunt At illa concupiscencia oculorum deuicta unum pomum pro se seruauit  tandem urgente consciencia iterum reponens omnia ut sibi missa fuerant presentauit Quam cum deo dilecta uirgo fuisset intuita pomum quod dicta soror concupierat cum alio tollens porrexit ei dicens Bene fecisti filia pomum reponendo melius est enim tibi habere duo poma absque scrupulo consciencie quam unum cum peccato Vtique spiritus Helysei requieuerat in Agnete que gesta quibus corporaliter aberat spiritu presens uidebat Alia soror nomine Ermengardis Parua pro quodam negocio multas ad dominum occultissime preces fundebat Quam cum ancilla dei die quadam fuisset intuita cum aliqua seueritate dixit ei Preces quas anxie pro tali negocio fundis ad dominum multiplicare desiste quia id pro quo postulas deo non est acceptum In obitu quoque sororum quibus conuixit pia miseracione solebat semper adesse  ibidem pro ipsis diuinam clemenciam suppliciter implorando penas aliquarum  merita frequenter per spiritum intellexit Vno enim tempore soror quedam famula dei absente uerba contumelie protulerat  sine satisfaccio
