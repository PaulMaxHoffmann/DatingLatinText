III IV V VI I De origine urbis Romæ et temporibus ejus de diebus intercalaribus de genitura hominis et his quæ memorabilia in hominibus fuere de alectorio lapide Sunt qui videri velint Romæ vocabulum ab Evandro primum datum quum oppidum ibi offendisset quod extructum antea Valentiam dixerat juventus Latina servataque significatione impositi prius nominis Romam Græce Valentiam nominatam quam Arcades quoniam in excelsa habitassent parte montis derivatum deinceps ut tutissima urbium arces vocarentur Heraclidi placet Troja capta quosdam ex Achivis in ea loca ubi nunc Roma est devenisse per Tiberim deinde suadente Rome nobilissima captivarum quæ his comes erat incensis navibus posuisse sedes instruxisse mœnia et oppidum ab ea Romen vocavisse Agathocles scribit Romen non captivam fuisse ut supradictum est sed ab Ascanio natam Æneæ neptem appellationis istius causam fuisse Traditur etiam proprium Romæ nomen et verum magis quod nunquam in vulgum venit sed vetitum publicari quandoquidem quo minus enuntiaretur cerimoniarum arcana sanxerunt ut hoc pacto noticiam eius aboleret fides placite taciturnitatis Denique Valerius Soranus quod contra interdictum id eloqui ausus foret ob meritum profanæ vocis neci datum Inter antiquissimas sane religiones sacellum colitur Angeronæ cui sacrificatur ante diem duodecimum kalendarum januariarum quæ diva præsul silentii istius prænexo obsignatoque ore simulachrum habet De temporibus Urbis conditæ ambiguitatum quæstiones excitavit quod quædam ibi multo ante Romulum culta sint Quippe ante aram Hercules quam voverat si amissas boves reperisset punito Caco Patri Inventori dicavit Qui Cacus habitavit locum cui Salinæ nomen est ubi Trigemina nunc porta Hic ut Gellius tradit quum ab Tarchone Tyrreno ad quem legatus venerat missu Marsyæ regis socio Megale Phryge custodiæ foret datus frustratus vincula et unde venerat redux præsidiis amplioribus occupato circa Vulternum et Campaniam regno dum attrectat etiam quæ concesserant in Arcadum jura duce Hercule qui tunc forte aderat oppressus est Megalen Sabini receperunt disciplinam augurandi ab eo docti Suo quoque numini idem Hercules instituit aram quæ Maxima apud pontifices habetur quum se ex Nicostrata Evandri matre quæ a vaticinio Carmentis dicta est immortalem comperisset fore conseptum etiam intra quod ritus sacrorum factis bovicidiis docuit Potitios Hoc sacellum Herculi in boario foro est in quo argumenta et convivii et majestatis ipsius remanent nam divinitus illo neque canibus neque muscis ingressus est Et enim cum viscerationem sacricolis daret Myagrum deum dicitur imprecatus clavam vero in aditu reliquisse cuius olfactum refugerent canes id usque nunc durat Aedem etiam quæ Saturni ærarium fertur comites ejus condiderunt in honorem Saturni quem cultorem regionis illius cognoverunt extitisse Iidem et montem Capitolinum Saturnium nominaverunt Castelli quoque quod excitaverant portam Saturniam apellaverunt quæ postmodum Pandana vocitata est Pars infima et Capitolini montis habitaculum Carmenti fuit ubi et Carmentis nunc fanum est a qua Carmentali portæ nomen datum est Palatinum nemo dubitaverit quin Arcades habeat auctores a quibus primum Pallanteum oppidum quod aliquandiu Aborigines habitatum propter incomodum vicinæ paludis quam præterfluens Tiberis fecerat profecti Reate postmodum reliquerunt Sunt qui velint a balatibus ovium mutata littera vel a Pale pastorali dea aut ut Silenus probat a Palantho Hyperborei filia quam Hercules ibi compresisse visus est nomen monti adaptatum Sed quamquam ista sic congruant palam est prospero illi augurio deberi Romani nominis gloriam maxime quum annorum ratio faciat cardinem veritati nam ut affirmat Varro auctor diligentissimus Romam condidit Romulus Marte genitus et Rhea Silvia vel ut nonnulli Marte et Ilia dictaque est primum Roma Quadrata quod ad æquilibrium foret posita Ea incipit a silva quæ est in area Apollinis et ad supercilium scalarum Caci habet terminum ubi tugurium fuit Faustuli Ibi Romulus mansitavit qui auspicato murorum fundamenta jecit duodeviginti natus annos undecimo kalendas maias hora post secundam ante tertiam plenam sicut Lucius Tarruntius prodidit mathematicorum nobilissimus Jove in piscibus Saturno Venere Marte Mercurio in Scorpione Sole in Tauro Luna in Libra constitutis Et observatum deinceps ne qua hostia Parilibus cæderetur ut dies ista a sanguine purus esset cujus significationem de partu Iliæ tractam volunt Idem Romulus regnavit annos septem et triginta De Cæninensibus egit primum triumphum et Acroni regi eorum detraxit spolia qua Jovi Feretrio primus suspendit et opima dixit Rursum de Antemnatibus triumphavit De Veientibus tertio Apud Capreæ paludem nonis quintilibus apparere desiit Ceteri reges quibus locis habitaverunt dicemus Tatius in arce ubi nunc est ædes Junonis Monetæ qui anno quinto postquam ingressus Urbem fuerat a Laurentibus interemptus septima et vicesima olympiade hominem exivit Numa in colle primum Quirinali Deinde propter ædem Vestæ in Regia quæ adhuc ita appellatur qui regnavit annis tribus et quadraginta sepultus sub Janiculo Tullus Hostilius in Velia ubi postea deum Penatium ædes facta est qui regnavit annos duos et triginta obiit olympiade quinta et tricesima Ancus Martius in summa Sacra via ubi ædes Larum est qui regnavit annos quatuor et viginti obiit olympiade prima et quadragesima Tarquinius Priscus ad Mugoniam portam supra summam Novam viam qui regnavit annos septem et triginta Servius Tullius Esquiliis supra clivum Urbium qui regnavit annos duos et quadraginta Tarquinius Superbus et ipse Esquiliis supra clivum Pullium ad Fagutalem lacum qui regnavit annos quinque et viginti Cincio Romam duodecima olympiade placet conditam Pictori octava Nepoti et Lutatio opinionem Erathostenis et Appollodori comprobantibus olympiadis septimæ anno secundo Pomponio Attico et M Tullio olympiadis sextæ anno tertio Collatis igitur nostris et Græcorum temporibus invenimus incipiente olympiade septima Romam conditam anno post Ilium captum quadringentesimo tricesimo tertio Quippe certamen Olympicum quod Hercules in honorem atavi materni Pelopis ediderat intermissum Iphitus Eleus instauravit post excidium Trojæ anno quadringentesimo ocatavo Ergo ab Iphito numeratur olympias prima Ita sex mediis olympiadibus interjectis quibus singulis anni quaterni imputantur cum septima cœptante Roma condita sit inter exortum Urbis et Trojam captam jure esse annos quadringentos et triginta tres constat Huic argumento illud accedit qui cum Caius Pompeius Gallus et Quintus Verannius Urbis conditæ anno octingentesimo primo fuerint consules consulatu eorum olympias septima et ducentesima actis publicis annotata est Quarter ergo multiplicatis sex et ducentis olympiadibus erunt anni octingenti viginti quatuor quibus de septimæ olympiade annectendus primus annus est ut in solido colligantur octingenti viginti quinque Ex qua summa detractis viginti annos et quatuor olympiadum retro sex manifeste anni octingenti et unus reliqui fient Quapropter cum octingentesimo primo anno Urbis conditæ ducentesima septima olympias computetur par est Romam septimæ olympiadis anno primo credi conditam In qua regnatum est annis ducentis quadraginta tribus Decemviri creati anno trecentesimo secundo Primum Punicum bellum anno quadringentesimo octogesimo nono Secundum quingentesimo tricesimo quinto Tertium sexcentesimo quarto Sociale sexcentesimo sexagesimo secundo Ad Hircium et Caium Pansam consules anni septingenti et decem quorum consulatu Cæsar Augustus est consul creatus octavum decimum annum agens qui principatum ita ingressus est ut vigilantia illius uon modo securum verum etiam tutum imperium esset Quod tempus ferme solum repertum est quo plurimum et arma cessaverint et ingenia floruerint scilicet ne inerti justitio languerent virtutis opera bellis quiescentibus Tunc ergo primum cursus anni perspecta ratio est quæ a rerum origine profunda caligine tegebatur Nam ante Augustum Cæsarem incerto modo annum computabant qui apud Ægyptios quatuor mensibus terminabatur apud Arcadas tribus apud Acarnanas sex in Italia apud Lavinios tredecim quorum annus trecentis septuaginta et quatuor diebus ferebatur Romani initio annum decem mensibus computaverunt a Martio auspicantes adeo ut ejus die prima de annis vestalibus ignes accenderent mutarent veteribus virides laureas senatus et populus comitia agerent matronæ servis suis cœnas ponerent sicuti Saturnalibus domini illæ ut per honores promptius obsequium provocarent hi quasi gratiam repensarent perfecti laboris maximeque hunc mensem principem testatur fuisse quod qui ab hoc quintus erat quintilis dictus est deinde numero decurrente december solemnem circuitum finiebat intra diem trecentesimum quartum tunc enim iste munerus explebat annum ita ut sex menses tricenum dierum essent quatuor reliqui tricenis et singulis expedirentur Sed quum ratio illa ante Numam a luna cursu discreparet lunari computatione annum peræquarunt quinquaginta et uno die auctis Ut ergo perficerent duodecim menses de sex mensibus superioribus detraxerunt dies singulos eosque quinquaginta istis et uno diebus adnexuerunt factique quinquaginta septem divisi sunt in duos menses quorum alter novem et viginti alter octo et viginti dies detinebant Sic annus habere quinque atque quinquaginta et trecentos dies cœpit Postmodum quum perspicerent temere annum clausum intra dies quos supra diximus quandoquidem appareret solis meatum non ante trecentesimum sexagesimum quintum diem abundante insuper quadrantis particula zodiacum conficere decursum quadrantem illum et decem dies addiderunt ut ad liquidum annus trecentis diebus sexaginta quinque et quadrante constaret hortante observatione imparis numeri quem Pythagoras monuit præponi in omnibus oportere Unde propter dies impares diis superis et januarius dicatur et martius propter pares februarius quasi ominosus diis inferis deputatur Quum itaque hæc definitio toto orbe placuisset custodiendi quadrantis gratia a diversis gentibus varie intercalabatur nec unquam tamen ad liq
